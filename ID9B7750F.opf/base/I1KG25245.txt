༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W1KG25243 ImageGroup: 11KG25245
LCCN: n/a ISBN: n/a
Title:
 དགའ་ལྡན་ལྷ་བརྒྱ་དང་ཐུན་དྲུག་གི་འཁྲིད་སོགས།།
dga' ldan lha brgya dang thun drug gi 'khrid sogs/
Author: to-be-supplied
to-be-supplied
Descriptor:
Original Publication:
Place:
Publisher:
Date: n /a
Volume: 1
Total Volumes:
TBRC Pages: 
VIL
Introductory Pages: n/a
Text Pages: n/a
Scanning Information: Scanned at Tibetan Buddhist Resource Center, 1430 Massachusetts Avenue, Cambridge,
MA 02138, USA.

༄༅། །དགའ་ལྡན་ལྷ་བརྒྱ་དང་ཐུན་དྲུག་གི་
ཁྲིད་སོགས་བཞུགས་སོ།།
མཛད་པ་པོ། རིག་པ་འཛིན་པ་བློ་བཟང་བསྟན་འཛིན་སོགས།
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས་བསྒྲིགས།

༄༅། །དགའ་ལྡན་ལྷ་བརྒྱ་དང་ཐུན་དྲུག་གི་
ཁྲིད་སོགས་བཞུགས་སོ།།
མཛད་པ་པོ། རིག་པ་འཛིན་པ་བློ་བཟང་བསྟན་འཛིན་སོགས།།
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས་བསྒྲིགསས།
et

དཀར་ཆག
དགའ་ལྡན་ལྷ་བརྒྱ་མར་བརྟེན་པའི་བླ་མའི་རྣལ་འབྱོར་
དོན་གཉིས་འདྲེན་པའི་ཤིང་རྟ་ཞེས་བྱ་བ་བཞུགས་སོ།། .……………(༣)
གསང་ཆེན་རྒྱུད་སྡེའི་ཡང་སྙིང་ཐུན་དྲུག་རྣལ་འབྱོར་གྱི་
དམིགས་རིམ་གསལ་བར་བཀོད་པ་རྡོ་རྗེ་འཆང་དབང་
བླ་མའི་ཞལ་ལུང་ཞེས་བྱ་བ་བཞུགས་སོ།། .….……………………………… (33)
ལམ་རིམ་ཉམས་མགུར་མའི་དོན་འགྲེལ་བྱང་ཆུབ་
གཞུང་ལམ་ཞེས་བྱ་བ་བཞུགས་སོ།། ..……….. 
…………..…… (79)
སྔོན་འགྲོ་ཁྲིད་ཆེན་བཞི་ལས། མཎྜལ་གྱི་ཁྲིད་བཤད་པ་
ཞེས་བྱ་བ་བཞུགས་སོ།། 
…….…… ……. ( 109）
བདེ་བ་ཅན་གྱི་ཞིང་དུ་ཐོགས་པ་མེད་པར་བགྲོད་པའི་
གདམས་ངག་བཟང་སྤྱོད་ཉལ་སྒོམ་མམ་བསམ་གཏན་
ཉལ་སྒོམ་དུ་གྲགས་པ་ཤིན་ཏུ་བསྡུས་པའི་ཚུལ་དུ་
ཉམས་སུ་ལེན་ཚུལ་བཞུགས་སོ།། ... 
• ... བ ( 128）
• ] •

༄༅། །དགའ་ལྡན་ལྷ་བརྒྱ་མར་བརྟེན་པའི་བླ་མའི་
རྣལ་འབྱོར་དོན་གཉིས་འདྲེན་པའི་ཤིང་རྟ་
ཞེས་བྱ་བ་བཞུགས་སོ། །
ཨོཾ་སྭ་སྟི། ཕྱོགས་བཅུ་དུས་གསུམ་གྱི་དེ་བཞིན་གཤེགས་
པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་འཕྲིན་ལས་་་
ཐམས་ཅད་གཅིག་ཏུ་བསྡུས་པའི་ངོ་བོར་གྱུར་པ་ཆོས་ཀྱི་ས
ཕུང་པོ་སྟོང་ཕྲག་བརྒྱད་ཅུ་རྩ་བཞིའི་འབྱུང་གནས་་་་་་་་
འཕགས་པའི་དགེ་འདུན་ཐམས་ཅད་ཀྱི་མངའ་བདག །
དྲིན་ཅན་རྩ་བ་དང་བརྒྱུད་པར་བཅས་པའི་དཔལ་ལྡན་་་
བླ་མ་དམ་པ་རྣམས་ལ་སྐྱབས་སུ་མཆིའོ། །རྫོགས་པའི་
སངས་རྒྱས་བཅོམ་ལྡན་འདས་རྣམས་ལ་སྐྱབས་སུ་མཆིའོ།།
དམ་པའི་ཆོས་རྣམས་ལ་སྐྱབས་སུ་མཆིའོ། །འཕགས་པའི་
དགེ་འདུན་རྣམས་ལ་སྐྱབས་སུ་མཆིའོ། །ཁམས་གསུམ་
ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་ལྷ་ཚོགས་འཁོར་དང་
བཅས་པ་རྣམས་ལ་སྐྱབས་སུ་མཆིའོ། །དཔལ་མགོན་
，] .

རིག་འཛིན་རིགས་པ་འཛིན་པ་བློ་བཟང་བསྟན་འཛིན་གྱིས་མཛད།
དམ་པ་ཆོས་སྐྱོང་བའི་སྲུང་མ་ཡེ་ཤེས་ཀྱི་སྤྱན་དང་ལྡན་་་
པ་རྣམས་ལ་སྐྱབས་སུ་མཆིའོ། །ལན་གསུམ། སངས་རྒྱས་
ཆོས་དང་ཚོགས་ཀྱི་མཆོག་རྣམས་ལ། །བྱང་ཆུབ་བར་དུ་
བདག་ནི་སྐྱབས་སུ་མཆི། །བདག་གིས་སྦྱིན་སོགས་བགྱིས་
པའི་ཚོགས་རྣམས་ཀྱིས། །འགྲོ་ལ་ཕན་ཕྱིར་སངས་རྒྱས་
འགྲུབ་པར་ཤོག །ལན་གསུམ། བདག་དང་སྣང་བ་ཐམས་
ཅད་ཆོས་ཀྱི་དབྱིངས་ཀྱི་རང་བཞིན་ཡིན་པ་ལ་དེ་ལྟར་མ་
རྟོགས་པའི་སེམས་ཅན་( ༢ ན）ཐམས་ཅད་བདེ་བ་དང་་་་
བདེ་བའི་རྒྱུ་དང་ལྡན་པར་བྱ། སྡུག་བསྔལ་དང་སྡུག་
བསྔལ་གྱི་རྒྱུ་དང་བྲལ་བར་བྱ། སྡུག་བསྔལ་མེད་པའི་བདེ་
བ་དང་མི་འབྲལ་བར་བྱ། བདེ་སྡུག་གི་རྒྱུ་ཆགས་སྡང་ཉེ་
རིང་གཉིས་དང་བྲལ་བའི་བཏང་སྙོམས་ལ་གནས་པར་་་་
བྱའོ། ། མ་སེམས་ཅན་ཐམས་ཅད་ཀྱི་དོན་དུ་རྫོགས་པའི་
སངས་རྒྱས་ཀྱི་གོ་འཕང་འཐོབ་པར་བྱ། དེའི་ཕྱིར་དུ་ལམ་
ཟབ་མོ་བླ་མ་ལྷའི་རྣལ་འབྱོར་ཉམས་སུ་བླང་བར་བགྱིའོ།། །
༈ ཕུན་ཚོགས་འཛམ་བུའི་གླིང་འདིའི་བྱང་ཕྱོགས་ཀྱི། །
གསེར་རི་རོལ་མཚོའི་དབུས་ན་རི་རབ་སྟེང་། །སུམ་ཅུ་རྩ་
• ༡ ，

བླ་མའི་རྣལ་འབྱོར་དོན་གཉིས་འདྲེན་པའི་ཤིང་རྟ།
གསུམ་དེ་སྟེང་ནམ་མཁའ་ལ། །འཐབ་བྲལ་དེ་ཡི་སྟེང་གི་
ནམ་མཁའ་ལ། །དགའ་ལྡན་ལྷ་ཡི་ཡུལ་ལྗོངས་ཉམས་
དགའ་བ། །ཞིང་གི་འབྱོར་པ་ངོ་མཚར་བྱེ་བའི་དབུས། །
རིན་ཆེན་དུ་མ་ལས་གྲུབ་ཕོ་བྲང་མཆོག །རྒྱལ་མཚན་
མཐོན་པོ་ཡིད་དགའ་ཆོས་འཛིན་སོགས། །ཉི་ཟླ་འབུམ་
ཕྲག་དུ་མའི་འོད་ཟེར་འཕྲོ། །རིན་ཆེན་སྣ་ཚོགས་དྲྭ་བ་དྲྭ་
ཕྱེད་འཕྱང་། །བཻ་ཌཱུར་ས་གཞི་གསེར་གྱི་མིག་མངས་རིས། །
དེ་དབུས་རིན་ཆེན་ལས་གྲུབ་སེངྒེའི་ཁྲིར། །རྒྱལ་བའི་རྒྱལ་
ཚབ་བྱམས་མགོན་ཆོས་ཀྱི་རྗེ། །མཚན་དཔེའི་དཔལ་
འབར་གསེར་གྱི་( ༢བ）ལྷུན་པོ་ལྟར། །འཁོར་ཚོགས་རྒྱ་
མཚོའི་དབུས་ན་ལྷམ་མེར་བཞུགས། །ཐེག་གསུམ་ཆོས་ཀྱི་
སྒྲ་དབྱངས་ལྷང་ལྷང་སྒྲོག །བ་སྤུའི་ཁུང་བུའི་ཞིང་ཁམས་
གྲངས་མེད་ནས། །རྒྱལ་བ་སྲས་བཅས་སྤྲོ་ཞིང་བསྡུ་བ་
སོགས། །ངོ་མཚར་མཛད་པ་བསམ་གྱིས་མི་ཁྱབ་པས། །
མཁའ་མཉམ་འགྲོ་ཀུན་སྨིན་ཅིང་གྲོལ་བར་མཛད། །
ཐུགས་ཀའི་རྗེ་བཙུན་བླ་མ་ཡབ་སྲས་དང་
། །བ་སྤུའི་ཁུང་
བུའི་རྒྱལ་བ་སྲས་དང་བཅས། །བདག་ཅག་བསོད་ནམས་

རིག་འཛིན་རིགས་པ་འཛིན་པ་བློ་བཟང་བསྟན་འཛིན་གྱིས་མཛད།
ཞིང་དུ་སྤྱན་འདྲེན་ན། །བརྩེ་བའི་ཐུགས་ཀྱིས་གནས་
འདིར་གཤེགས་སུ་གསོལ། །
༈ དགའ་ལྡན་ལྷ་བརྒྱའི་མགོན་གྱི་ཐུགས་ཀ་ནས། །
རབ་དཀར་ཞོ་གསར་སྤུངས་འདྲའི་ཆུ་འཛིན་རྩེར། །ཆོས་
ཀྱི་རྒྱལ་པོ་ཀུན་མཁྱེན་བློ་བཟང་གྲགས། །སྲས་དང་བཅས་
པ་གནས་འདིར་གཤེགས་སུ་གསོལ། །མདུན་གྱི་ནམ་
མཁར་སེང་ཁྲི་པད་ཟླའི་སྟེང་། །རྗེ་བཙུན་བླ་མ་དགྱེས་
པའི་འཛུམ་དཀར་ཅན། །བདག་བློ་དད་པའི་བསོད་
ནམས་ཞིང་མཆོག་ཏུ། །བསྟན་པ་རྒྱས་ཕྱིར་བསྐལ་བརྒྱར་
བཞུགས་སུ་གསོལ། །ཤེས་བྱའི་ཁྱོན་ཀུན་འཇལ་བའི་བློ་
གྲོས་ཐུགས། །སྐལ་བཟང་རྣ་བའི་རྒྱན་གྱུར་ལེགས་བཤད་
གྲགས་པའི་དཔལ་གྱིས་ལྷམ་མེར་མཛེས་པའི་
གསུང་། །
སྐུ། །མཐོང་ཐོས་དྲན་པས་དོན་ལྡན་ལ་ཕྱག་འཚལ། །ཡིད་
འོང་མཆོད་ཡོན་སྣ་ཚོགས་མེ་ཏོག་དང་། །དྲི་ཞིམ་བདུག་
སྤོས་སྣང་གསལ་དྲི་ཆབ་སོགས། །དངོས་བཤམས་ཡིད་
སྤྲུལ་མཆོད་སྤྲིན་རྒྱ་མཚོ་འདི། །བསོད་ནམས་ཞིང་མཆོག་
ཁྱེད་ལ་མཆོད་པར་འབུལ། །བདག་གིས་ཐོག་མེད་དུས་

བླ་མའི་རྣལ་འབྱོར་དོན་གཉིས་འདྲེན་པའི་ཤིང་རྟ།
ནས་བསགས་པ་ཡི། །ལུས་ངག་( ༣ ན） ཡིད་ཀྱིས་སྡིག་པ་
ཅི་བགྱིས་དང་། །ཁྱད་པར་སྡོམ་པ་གསུམ་གྱི་མི་མཐུན་
ཕྱོགས། །སྙིང་ནས་འགྱོད་པ་དྲག་པོས་སོ་སོར་བཤགས། །
སྙིགས་མའི་དུས་འདིར་མང་ཐོས་སྒྲུབ་ལ་བརྩོན། །ཆོས་
བརྒྱད་སྤངས་པས་དལ་འབྱོར་དོན་ཡོད་བྱེད། །མགོན་པོ་
ཁྱོད་ཀྱི་རླབས་ཆེན་མཛད་པ་ལ། །བདག་ཅག་བསམ་པ་
ཐག་པས་ཡི་རང་ངོ་། །རྗེ་བཙུན་བླ་མ་དམ་པ་ཁྱེད་རྣམས་
ཀྱི། །ཆོས་སྐུའི་མཁའ་ལ་མཁྱེན་བརྩེའི་སྤྲིན་འཁྲིགས་ནས། །
ཇི་ལྟར་འཚམས་པའི་གདུལ་བྱའི་འཛིན་མ་ལ། །ཟབ་རྒྱས་
ཆོས་ཀྱི་ཆར་པ་དབབ་ཏུ་གསོལ། །རྣམ་དག་འོད་གསལ་
དབྱིངས་ལས་བཞེངས་པ་ཡི། །ཟུང་འཇུག་སྐུ་ལ་འཆར་
ནུབ་མི་མངའ་ཡང་། །ཐ་མལ་སྣང་ངོར་སྤྲུལ་སྐུ་རགས་པ་
ཉིད། །སྲིད་མཐའི་བར་དུ་བརྟན་པར་བཞུགས་སུ་གསོལ། །
བདག་གིས་ཇི་སྙེད་བསགས་པའི་དགེ་བ་འདིས། །བསྟན་
དང་འགྲོ་བ་ཀུན་ལ་གང་ཕན་དང༌། །ཁྱད་པར་ཆོས་ཀྱི་
རྒྱལ་པོ་ཙོང་ཁ་པའི། །བསྟན་པའི་སྙིང་པོ་རིང་དུ་གསལ་
བྱེད་ཤོག །དེ་ནས་མཎྜལ་ཕུལ་རྗེས། ས་གཞི་སྤོས་ཀྱིས་བྱུགས་
• 5 •

རིག་འཛིན་རིགས་པ་འཛིན་པ་བློ་བཟང་བསྟན་འཛིན་གྱིས་མཛད།
ཤིང་མེ་ཏོག་བཀྲམ། །རི་རབ་གླིང་བཞི་ཉི་ཟླས་བརྒྱན་པ་
འདི། །སངས་རྒྱས་ཞིང་དུ་དམིགས་ཏེ་དབུལ་བར་བགྱི། །
འགྲོ་ཀུན་རྣམ་དག་ཞིང་ལ་སྤྱོད་པར་ཤོག །ཕུལ་བྱུང་
མཁྱེན་བརྩེའི་ཆུ་འཛིན་འབུམ་དཀྲིགས་ཏེ། །མཐའ་ཡས་
འགྲོ་འདི་ཕན་བདེའི་ཀུན་དའི་ཚལ། །སྐྱེད་དང་ཡུན་དུ་
གནས་དང་སྤེལ་བའི་ཕྱིར། །ཟབ་རྒྱས་ཆོས་ཀྱི་ཆར་པ་
དབབ་ཏུ་གསོལ། །
༈ རྒྱལ་བའི་གསུང་རབ་ཀྱི་སྙིང་པོའི་དོན། །རྒྱལ་སྲས་
དམ་པ་( ༣ བ）རྣམས་ཀྱིས་བསྔགས་པའི་ལམ། །སྐལ་ལྡན་
ཐར་འདོད་རྣམས་ཀྱི་འཇུག་ངོགས་དེ། །ཇི་ལྟར་ནུས་
བཞིན་བདག་གིས་བཤད་པར་བྱ། །གང་དག་སྲིད་པའི་
བདེ་ལ་མ་ཆགས་ཤིང་། །དལ་འབྱོར་དོན་ཡོད་བྱ་ཕྱིར་
བརྩོན་པ་ཡིས། །རྒྱལ་བ་དགྱེས་པའི་ལམ་ལ་ཡིད་རྟོན་
པའི། །སྐལ་ལྡན་དེ་དག་དང་བའི་ཡིད་ཀྱིས་ཉོན། །རྣམ་
དག་ངེས་འབྱུང་མེད་པར་སྲིད་མཚོ་ཡི། །བདེ་འབྲས་དོན་
གཉེར་ཞི་བའི་ཐབས་མེད་ལ། །སྲིད་ལ་བརྐམ་པ་ཡིས་
ཀྱང་ལུས་ཅན་རྣམས། །ཀུན་ནས་འཆིང་ཕྱིར་ཐོག་མར་
• 6 •

བླ་མའི་རྣལ་འབྱོར་དོན་གཉིས་འདྲེན་པའི་ཤིང་རྟ། །
ངེས་འབྱུང་བཙལ། །དལ་འབྱོར་རྙེད་དཀའ་ཚེ་ལ་ལོང་
མེད་པ། །ཡིད་ལ་གོམས་པས་ཚེ་འདིའི་སྣང་ཤས་ལོག །
ལས་འབྲས་མི་བསླུ་འཁོར་བའི་སྡུག་བསྔལ་རྣམས། །ཡང་
ཡང་བསམས་པས་ཕྱི་མའི་སྣང་ཤས་ལྡོག །དེ་ལྟར་གོམས་
པས་འཁོར་བའི་ཕུན་ཚོགས་ལ། །ཡིད་སྨོན་སྐད་ཅིག་ཙམ་
ཡང་མི་སྐྱེ་ཞིང་། །ཉིན་མཚན་ཀུན་ཏུ་ཐར་པ་དོན་གཉེར་
བློ། །བྱུང་ན་དེ་ཚེ་ངེས་འབྱུང་སྐྱེས་པ་ལགས། །ངེས་འབྱུང་
དེ་ཡང་རྣམ་དག་སེམས་བསྐྱེད་ཀྱིས། །ཟིན་པ་མེད་ན་བླ་
མེད་བྱང་ཆུབ་ཀྱི། །ཕུན་ཚོགས་བདེ་བའི་རྒྱུ་རུ་མི་འགྱུར་
བས། །བློ་ལྡན་རྣམས་ཀྱིས་བྱང་ཆུབ་སེམས་མཆོག་བསྐྱེད། །
ཤུགས་དྲག་ཆུ་བོ་བཞི་ཡི་རྒྱུན་གྱིས་ཁྱེར། །བཟློག་དཀའ་
ལས་ཀྱི་འཆིང་བ་དམ་པོས་བསྡམས། །བདག་འཛིན་
ལྕགས་ཀྱི་དྲ་བའི་སྦུབས་སུ་ཚུད། ། མ་རིག་མུན་པའི་སྨག་
ཆེན་ཀུན་ནས་འཐིབས། །མུ་མེད་སྲིད་པར་སྐྱེ་ཞིང་སྐྱེ་བ་
རུ། །སྡུག་བསྔལ་གསུམ་གྱིས་རྒྱུན་ཆད་མེད་པར་མནར། །
གནས་སྐབས་འདི་འདྲར་གྱུར་པའི་མ་རྣམས་ཀྱི། །ངང་
ཚུལ་བསམས་ནས་སེམས་མཆོག་བསྐྱེད་པར་མཛོད
， 7.

རིག་འཛིན་རིགས་པ་འཛིན་པ་བློ་བཟང་བསྟན་འཛིན་གྱིས་མཛད།
གནས་ལུགས་རྟོགས་པའི་ཤེས་རབ་མི་ལྡན་ན། །ངེས་
འབྱུང་བྱང་( ༤ན） ཆུབ་སེམས་ལ་གོམས་བྱས་ཀྱང་། །སྲིད་
པའི་རྩ་བ་གཅོད་པར་མི་ནུས་པས། །དེ་ཕྱིར་རྟེན་འབྲེལ་
རྟོགས་པའི་ཐབས་ལ་འབད། །གང་ཞིག་འཁོར་འདས་
ཆོས་རྣམས་ཐམས་ཅད་ཀྱི། །རྒྱུ་འབྲས་ནམ་ཡང་སླུ་བ་
མེད་མཐོང་ཞིང་། །དམིགས་པའི་གཏད་སོ་གང་ཡིན་ཀུན་
ཞིག་པ། །དེ་ནི་སངས་རྒྱས་དགྱེས་པའི་ལམ་ལ་ཞུགས། །
སྣང་བ་རྟེན་འབྲེལ་བསླུ་བ་མེད་པ་དང༌། ། སྟོང་པ་ཁས་
ལེན་བྲལ་བའི་གོ་བ་གཉིས། །ཇི་སྲིད་སོ་སོར་སྣང་བ་དེ་
སྲིད་དུ། །ད་དུང་ཐུབ་པའི་དགོངས་པ་རྟོགས་པ་མེད། །
ནམ་ཞིག་རེས་འཇོག་མེད་པར་ཅིག་ཅར་དུ། ། རྟེན་འབྲེལ་
མི་བསླུར་མཐོང་བ་ཙམ་ཉིད་ནས། །ངེས་ཤེས་ཡུལ་གྱི་
འཛིན་སྟངས་ཀུན་འཇིག་ན། །དེ་ཚེ་ལྟ་བའི་དཔྱད་པ་
རྫོགས་པ་ལགས། །གཞན་ཡང་སྣང་བས་ཡོད་མཐའ་སེལ་
བ་དང་། །སྟོང་པས་མེད་མཐའ་སེལ་ཞིང་སྟོང་པ་ཉིད། །
རྒྱུ་དང་འབྲས་བུར་འཆར་བའི་ཚུལ་ཤེས་ན། །མཐར་
འཛིན་ལྟ་བས་འཕྲོག་པར་མི་འགྱུར་རོ། །དེ་ལྟར་ལམ་གྱི་
• ཉི •

བླ་མའི་རྣལ་འབྱོར་དོན་གཉིས་འདྲེན་པའི་ཤིང་རྟ།
གཙོ་བོ་རྣམ་གསུམ་གྱི། །གནད་རྣམས་རང་གིས་ཇི་བཞིན་
རྟོགས་པའི་ཚེ། །དབེན་པ་བསྟེན་ཏེ་བརྩོན་འགྲུབ་སྟོབས་
བསྐྱེད་ནས། །གཏན་གྱི་མདུན་མ་མྱུར་དུ་སྒྲུབས་ཤིག་བུ། །
༈ ཐེག་ཆེན་ལམ་གྱི་གཞུང་ཤིང་བྱང་ཆུབ་སེམས། །
ཡང་དག་ལྟ་བའི་གནད་དང་རིམ་གཉིས་ལ། །འཁྲུལ་མེད་
ངེས་པ་རྙེད་ནས་བརྩོན་པ་ཡིས། །ཁྱོད་གསུང་སྒྲུབ་པ་
སྙིང་པོར་བྱེད་པར་ཤོག ། །
༈ དམིགས་མེད་བརྩེ་བའི་གཏེར་ཆེན་སྤྱན་རས་་་་་་་
གཟིགས། །དྲི་མེད་མཁྱེན་པའི་དབང་པོ་འཇམ་པའི་
དབྱངས། །བདུད་དཔུང་མ་( ༤བ） ལུས་འཇོམས་མཛད་
གསང་བའི་བདག །གངས་ཅན་མཁས་པའི་གཙུག་རྒྱན་
ཙོང་ཁ་པ། །བློ་བཟང་གྲགས་པའི་ཞབས་ལ་གསོལ་བ་
འདེབས། །མཁས་པ་ལུང་གི་ཡོན་ཏན་ཀུན་ལྡན་པ། །ཁྱེད་
རང་ལྟ་བུར་བདག་ཀྱང་བྱིན་གྱིས་རློབས། །ལན་གསུམ།
དམིགས་མེད ། གྲུབ་པ་རྟོགས་པའི་ཡོན་ཏན་ཀུན་ལྡན་
པ། །ཁྱེད་རང་x ། ལན་གསུམ། དམིགས་མེད ། རིགས་
གསུམ་ངོ་བོ་གསང་གསུམ་རྡོ་རྗེའི་སྐུ། །ཁྱེད་རང་། ལན་

རིག་འཛིན་རིགས་པ་འཛིན་པ་བློ་བཟང་བསྟན་འཛིན་གྱིས་མཛད།
ག སུམ། དེ་ལྟར་ཕྱི་ནང་གསང་བའི་གསོལ་བཏབ་པས། །
རྗེ་བཙུན་ཡབ་སྲས་གསུམ་གྱི་ཐུགས་ཀ་ནས། །འོད་ཟེར་
དཀར་པོ་སྦུབས་ཅན་འཕྲོས་པའི་སྣེ། །གཅིག་ཏུ་འདྲེས་
ནས་རང་གི་སྤྱི་བོར་ཟུག །འོད་དཀར་སྦུ་གུའི་འཇུག་
ངོགས་ལས་བྱུང་བའི། །བདུད་རྩི་དཀར་པོ་འོ་མའི་མདོག་
ཅན་གྱིས། །ནད་གདོན་སྡིག་སྒྲིབ་མ་དག་དྲི་མ་ཀུན། །
བཀྲུས་ནས་རང་ལུས་དྭངས་གསལ་ཤེལ་ལྟར་གྱུར། །
དམིགས་མེད ། མཁས་པx། ཁྱེད་རང་༥། དམིགས་
མེདx། གྲུབ་པ* ། ཁྱེད་རང་x། དམིགས་མེད ། རིགས་
གསུམ ། ཁྱེད་རང་x། སླར་ཡང་ཆེ་བའི་མཁྱེན་རབ་
དམར་སེར་གྱི། །བདུད་རྩིའི་རྣམ་པར་བྱུང་བས་རང་ལུས་
གང༌། །བདུད་རྩིའི་རྡུལ་རྣམས་རྗེ་བཙུན་འཇམ་དབྱངས་
ཀྱི། །རྣམ་པར་གསལ་ལས་འོད་འཕྲོས་ཕྱོགས་བཅུ་ཡི། །
རྒྱལ་དང་དེ་སྲས་ཆེ་བའི་མཁྱེན་རབ་རྣམས། ། ལྷ་སྐུའི་
རྣམ་པར་བསྟིམ་པའི་འོད་ཟེར་གྱིས། །བླང་དོར་གནས་ལ་
རྨོངས་པའི་མུན་བསལ་ཏེ། །གཞན་དྲིང་མི་འཇོག་རླབས་
ཆེན་ཤེས་རབ་ཐོབ། །དམིགས་མེདx། མཁས་པv། ཁྱེད་
• 10 •

བླ་མའི་རྣལ་འབྱོར་དོན་གཉིས་འདྲེན་པའི་ཤིང་རྟ།
རང་༤། དམིགས་མེད་། གྲུབ་པ ། ཁྱེད་རང་x།
དམིགས་མེད ། རིགས་གསུམ»། （ ༥ ན） ཁྱེད་རང་ x །
སླར་ཡང་གསལ་བའི་མཁྱེན་རབ་དམར་སེར་གྱི། །བདུད་
རྩིའི་རྣམ་པར་བྱུང་བས་རང་ལུས་གང་། །བདུད་རྩིའི་
རྡུལ་རྣམས་ཨ་ར་པ་ཙ་ནའི། །རྣམ་པར་གསལ་ལས་འོད་
འཕྲོས་ཕྱོགས་བཅུ་ཡི། །རྒྱལ་དང་དེ་སྲས་གསལ་བའི་
མཁྱེན་རབ་རྣམས། །གཟུངས་སྔགས་རྣམ་པར་བསྟིམ་
པའི་འོད་ཟེར་གྱིས། །ཀུན་བྱང་ཆ་ལ་རྨོངས་པའི་མུན་
བསལ་ཏེ། །ཆེས་ཕྲའི་དོན་ཡང་གསལ་བའི་ཤེས་རབ་ཐོབ།།
དམིགས་མེད ། མཁས་པX། 1
 ཁྱེད་རང་༤། དམིགས་
མེད* ། གྲུབ་པ*། ཁྱེད་རང་། དམིགས་མེད ། རིགས་
གསུམ ། ཁྱེད་རང་x། སླར་ཡང་མྱུར་བའི་མཁྱེན་རབ་
དམར་སེར་གྱི། །བདུད་རྩིའི་རྣམ་པར་བྱུང་བས་རང་ལུས་
གང་། །བདུད་རྩིའི་རྡུལ་རྣམས་དྷཱི༔ཡིག་དམར་སེར་གྱི། །
རྣམ་པར་གསལ་ལས་འོད་འཕྲོས་ཕྱོགས་བཅུ་ཡི། །རྒྱལ་
དང་དེ་སྲས་མྱུར་བའི་མཁྱེན་རབ་རྣམས། །ས་བོན་རྣམ་
པར་བསྟིམ་པའི་འོད་ཟེར་གྱིས། །མ་རྟོགས་ལོག་རྟོག་ཐེ་
• 11 •

རིག་འཛིན་རིགས་པ་འཛིན་པ་བློ་བཟང་བསྟན་འཛིན་གྱིས་མཛད། །
ཚོམ་མུན་བསལ་ཏེ། །དོན་ལ་མྱུར་དུ་འཇུག་པའི་ཤེས་
རབ་ཐོབ། །དམིགས་མེད༤། མཁས་པ*། ཁྱེད་རང་།
དམིགས་མེད ། གྲུབ་པ* ། ཁྱེད་རང་xx། དམིགས་མེད །
རིགས་གསུམ* ། ཁྱེད་རང་། སླར་ཡང་ཟབ་པའི་མཁྱེན་
རབ་དམར་སེར་གྱི། །བདུད་རྩིའི་རྣམ་པར་བྱུང་བས་རང་
ལུས་གང༌། །བདུད་རྩིའི་རྡུལ་རྣམས་གླེགས་བམ་རལ་གྲི་
ཡི། །རྣམ་པར་གསལ་ལས་འོད་འཕྲོས་ཕྱོགས་བཅུ་ཡི། །
རྒྱལ་དང་དེ་སྲས་ཟབ་པའི་མཁྱེན་རབ་རྣམས། །ཕྱག་
མཚན་རྣམ་པར་བསྟིམ་པའི་འོད་ཟེར་གྱིས། །ཚིག་དང་
དོན་ལ་རྨོངས་པའི་མུན་( ༥ བ) བསལ་ཏེ། །ཐོགས་མེད་
དཔག་དཀའ་ཟབ་པའི་ཤེས་རབ་ཐོབ། །དམིགས་མེད །
མཁས་པ ། ཁྱེད་རང་x། དམིགས་མེད» ། གྲུབ་པx།
ཁྱེད་རང་x། དམིགས་མེད ། རིགས་གསུམx། ཁྱེད་
རང་（ ། སླར་ཡང་འཆད་པའི་མཁྱེན་རབ་དམར་སེར་གྱི། །
བདུད་རྩིའི་རྣམ་པར་བྱུང་བས་རང་ལུས་གང་། །བདུད་
རྩིའི་རྡུལ་རྣམས་འཆད་བྱའི་གླེགས་བམ་གྱི། །རྣམ་པར་
གསལ་ལས་འོད་འཕྲོས་ཕྱོགས་བཅུ་ཡི། །རྒྱལ་དང་དེ་སྲས་

བླ་མའི་རྣལ་འབྱོར་དོན་གཉིས་འདྲེན་པའི་ཤིང་རྟ།
འཆད་པའི་མཁྱེན་རབ་རྣམས། །གླེགས་བམ་རྣམ་པར་
བསྟིམ་པའི་འོད་ཟེར་གྱིས། །གཞུང་དོན་འདོམས་ལ་
རྨོངས་པའི་མུན་བསལ་ཏེ། །མི་ཟད་སྤོབས་ལྡན་འཆད་
པའི་ཤེས་རབ་ཐོབ། །དམིགས་མེདxx། 1
 མཁས་པv། ཁྱེད་
རང་་། དམིགས་མེད ། གྲུབ་པv། ཁྱེད་རང་་།
དམིགས་མེད ། རིགས་གསུམ ། ཁྱེད་རང་་། སླར་
ཡང་རྩོད་པའི་མཁྱེན་རབ་དམར་སེར་གྱི། །བདུད་རྩིའི་
རྣམ་པར་བྱུང་བས་རང་ལུས་གང་། །བདུད་རྩིའི་རྡུལ་
རྣམས་རལ་གྲིའི་འཁོར་ལོ་ཡི། །རྣམ་པར་གསལ་ལས་འོད་
འཕྲོས་ཕྱོགས་བཅུ་ཡི། །རྒྱལ་དང་དེ་སྲས་རྩོད་པའི་མཁྱེན་
རབ་རྣམས། །འཁོར་ལོའི་རྣམ་པར་བསྟིམ་པའི་འོད་ཟེར་
གྱིས། །ཕས་རྒོལ་འཇོམས་ལ་རྨོངས་པའི་མུན་བསལ་ཏེ། །
རིགས་པའི་ངར་ལྡན་རྩོད་པའི་ཤེས་རབ་ཐོབ། །དམིགས་
མེདx། མཁས་པ» ། ཁྱེད་རང་×། དམིགས་མེད× ། གྲུབ་
པx ། ཁྱེད་རང་x ། དམིགས་མེད ། རིགས་གསུམ ། ཁྱེད་
རང་ ། སླར་ཡང་རྩོམ་པའི་མཁྱེན་རབ་དམར་སེར་གྱི། །
བདུད་རྩིའི་རྣམ་པར་བྱུང་བས་རང་ལུས་གང་། །བདུད་
• 13.

རིག་འཛིན་རིགས་པ་འཛིན་པ་བློ་བཟང་བསྟན་འཛིན་གྱིས་མཛད། །
རྩིའི་རྡུལ་རྣམས་གླེགས་བམ་འཁོར་( ༦ན） ལོ་ཡི། །རྣམ་
པར་གསལ་ལས་འོད་འཕྲོས་ཕྱོགས་བཅུ་ཡི། །རྒྱལ་དང་དེ་
སྲས་རྩོམ་པའི་མཁྱེན་རབ་རྣམས། །གླེགས་འཁོར་རྣམ་
པར་བསྟིམ་པའི་འོད་ཟེར་གྱིས། །ཚིག་སྦྱོར་སྤེལ་ལ་རྨོངས་
པའི་མུན་བསལ་ཏེ། །སྙན་དངགས་ཉམས་ལྡན་རྩོམ་པའི་
ཤེས་རབ་ཐོབ། །དམིགས་མེད ། ནད་མེད་སྨན་གྱི་ལྷ་
ཚོགས་ཀུན་འདུས་པ། །ཁྱེད་རང་x ། ལན་གསུམ། དེ་ལྟར་
གསོལ་བ་བཏབ་པས་སྤྱི་བོ་ཡི། །སྨན་གྱི་ལྷ་ཚོགས་རྣམས་
ཀྱི་སྐུའི་ཆ་ལས། །ནད་མེད་བདུད་རྩི་དཀར་པོའི་རྒྱུན་
བབས་པ། །འོད་དཀར་སྦུབས་ལས་བྱུང་བས་རང་ལུས་
གང་། །དེ་ལས་འོད་འཕྲོས་ཕྱོགས་བཅུ་དུས་གསུམ་གྱི། །
མཆོག་གསུམ་བླ་མ་ལྷ་དང་དྲང་སྲོང་དང༌། །ས་ཆུ་མེ་རླུང་
འབྱུང་བ་ལ་གནས་པའི། །རྫས་སྔགས་སྨན་གྱི་ནུས་པ་མ་
ལུས་པ། །བཀུག་ཅིང་བསྟིམས་པས་རླུང་མཁྲིས་བད་ཀན་
སོགས། །གཟའ་ཀླུ་རྒྱལ་བཙན་གདོན་གྱིས་བསྐྱེད་པ་ཡི། །
བཞི་བརྒྱ་རྩ་བཞིའི་ནད་རྣམས་དྲུང་ནས་ཕྱུངས། །གཞོམ་
མེད་སྐུ་ཡི་རྡོ་རྗེ་ཐོབ་པར་གྱུར། །དམིགས་མེད ། འཆི་
1.4.

བླ་མའི་རྣལ་འབྱོར་དོན་གཉིས་འདྲེན་པའི་ཤིང་རྟ།
མེད་ཚེ་ཡི་ལྷ་ཚོགས*། ཁྱེད་རང་x། ལན་གསུམ། དེ་
ལྟར་གསོལ་བ་བཏབ་པས་མགྲིན་པ་ཡི། །ཚེ་ཡི་ལྷ་ཚོགས་
རྣམས་ཀྱི་སྐུའི་ཆ་ལས། །འཆི་མེད་བདུད་རྩི་དམར་པོའི་
རྒྱུན་བབས་པ། །འོད་དཀརx x x x། རྫས་སྔགས་ཚེ་ཡི་
བཅུད་ལེན་མ་ལུས་པ། །འཕྲོག་བརྐུས་ཡར་བའི་ཚེ་དང་
ལྷན་ཅིག་ཏུ། །བཀུག་ཅིང་བསྟིམ་པས་རྩ་རླུང་ཐིག་ལེ་ལ། །
ཕྱི་ནང་གསང་བའི་རྐྱེན་གྱི་བར་ཆད་ཞི། །འགག་མེད་
གསུང་གི་རྡོ་རྗེ་ཐོབ་པར་གྱུར། །དམིགས་མེད ། ཟག་
མེད་( ༦བ) ཡེ་ཤེས་ལྷ་ཚོགས ། ཁྱེད་རང་ ། ལན་གསུམ།
དེ་ལྟར་གསོལ་བ་བཏབ་པས་ཐུགས་ཀ་ཡི། །ཡེ་ཤེས་ལྷ་
ཚོགས་རྣམས་ཀྱི་སྐུའི་ཆ་ལས། །ཟག་མེད་བདུད་རྩི་སྔོན་
པོའི་རྒྱུན་བབས་པ། །འོད་དཀརx x XXXX x x1། སློབ་དང་མི་
སློབ་འཕགས་པ་ཐམས་ཅད་ཀྱི། །ཟག་མེད་ཡེ་ཤེས་ཕུང་
པོ་མ་ལུས་པ། །བཀུག་ཅིང་བསྟིམས་པས་མ་རིག་བདེན་
འཛིན་གྱིས། །བསྐྱེད་པའི་ཆགས་སོགས་ཉོན་མོངས་རྒྱུ་
བཅས་དང་། །རང་འབྲས་སྡུག་བསྔལ་མྱུ་གུ་དྲུང་ནས་
ཕྱུངས། །སྒྲིབ་བྲལ་ཐུགས་ཀྱི་རྡོ་རྗེ་ཐོབ་པར་གྱུར། །
• 15 •

རིག་འཛིན་རིགས་པ་འཛིན་པ་བློ་བཟང་བསྟན་འཛིན་གྱིས་མཛད།
དམིགས་མེད ། རིགས་ཀུན་ཁྱབ་བདག་རྡོ་རྗེ་འཆང་
བའི་ལྷ། །ཁྱེད་རང་། ལན་གསུམ། དེ་ལྟར་གསོལ་བ་བཏབ་
པས་གནས་གསུམ་གྱི། །རྡོ་རྗེའི་ལྷ་ཚོགས་རྣམས་ཀྱི་སྐུའི་
ཆ་ལས། །སྨིན་གྲོལ་བདུད་རྩི་དཀར་དམར་མཐིང་གསུམ་
བབས། །འོད་དཀརx X
 x X
 ། བླ་མ་ཡི་དམ་མཁའ་འགྲོ་ཆོས་
སྐྱོང་ལྷའི། །འོད་གསལ་ལྷན་སྐྱེས་རོལ་དགའ་ལས་བྱུང་
བའི། །དག་བྱེད་དབང་གི་ཆུ་བོ་རྣམ་པ་བཞི། །བཀུག་ཅིང་
བསྟིམས་པས་བདེ་སྟོང་གསར་པའི་ཆུས། །སྒྲིབ་པ་བཞི་
སྦྱངས་དབང་བཞི་རྣམ་དག་ཐོབ། ། སྐུ་བཞི་ཁ་སྦྱོར་ཡན་
ལག་བདུན་ལྡན་པའི། །མི་སློབ་ཟུང་འཇུག་རྡོ་རྗེའི་སྐུ་
ཐོབ་གྱུར། ། །
༈ རྒྱལ་ཀུན་མཁྱེན་པའི་རང་གཟུགས་འཇམ་དཔལ་
དབྱངས། །རིགས་དྲུག་འགྲོ་ལ་སྙིང་རྗེ་པད་དཀར་ཅན། །
མཐུ་སྟོབས་མངའ་བདག་རྡོ་རྗེ་འཛིན་པའི་ལྷ། །རིགས་
གསུམ་སྒྱུ་འཕྲུལ་རྡོ་རྗེ་ཙོང་ཁ་པ། །མགོན་ཁྱོད་སྐུ་གསུང་
ཐུགས་གསང་ལས་འོངས་པའི། །བྱིན་མཐུས་རྡོ་རྗེ་གསུམ་
དུ་བདག་སྒྲུབ་ཅིང་། །དེང་ནས་བརྩམས་ཏེ་སྐྱེ་བ་ཐམས་
， 16.

བླ་མའི་རྣལ་འབྱོར་དོན་གཉིས་འདྲེན་པའི་ཤིང་རྟ།
ཅད་དུ། །མཉེས་བཞིན་རྗེས་སུ་འཛིན་པར་མཛད་དུ་
གསོལ། །དལ་འབྱོར་( ༧ན） ཡོན་ཏན་ཚང་བའི་རིན་ཆེན་
ལུས། །རྣམ་དག་བསྟན་པའི་སྲོལ་དང་མཇལ་དུས་འདིར། །
འགྲུབ་ཀྱང་དེ་ཡི་མོད་ལ་འདོར་དགོས་པའི། །ཆོས་བརྒྱད་
སྣང་ཤས་ལྡོག་པར་བྱིན་གྱིས་རློབས། །འཆི་བདག་སྲོག་ལ་
རྒོལ་བའི་ཆད་པ་དེ། །ནམ་ཡོང་ངེས་པ་མེད་པས་ཞེ་སྐྲག་
ནས། །གནས་སྐབས་ཀུན་ཏུ་ཕན་ངེས་དམ་ཆོས་ལ། །
བརྩོན་འགྲུས་དྲག་པོས་འབད་པར་བྱིན་གྱིས་རློབས། །
མཁན་སློབ་ཡི་དམ་སྤྱན་སྔར་ཁས་བླངས་པའི། །སྡོམ་པ་
གསུམ་གྱི་བཅས་མཚམས་ལ་སོགས་པ། །དཀར་ནག་ལས་
རྣམས་ཕྲ་ཞིང་ཕྲ་བ་ལ། །བླང་དོར་ཚུལ་བཞིན་བྱེད་པར་
བྱིན་གྱིས་རློབས། །ཐོག་མེད་ཞིག་ནས་རིགས་དྲུག་གནས་
ངན་འདིར། །སྡུག་བསྔལ་འབའ་ཞིག་མྱོང་བའི་སྣང་ཚུལ་
ལ། །གཏིང་ནས་ངེས་འབྱུང་སྐྱོ་ཤས་དྲག་པོ་ཡིས། །ཐར་པ་
དོན་གཉེར་སྐྱེ་བར་བྱིན་གྱིས་རློབས། །གྲངས་མེད་སྐྱེ་བར་
བདག་གི་དོན་གྱི་སླད། །སྡིག་དང་སྡུག་བསྔལ་ཟུག་རྔུས་
ཆེས་མནར་བའི། །འགྲོ་རྣམས་ཕ་མར་མཐོང་ནས་སྙིང་རྗེ་
• 17 •

རིག་འཛིན་རིགས་པ་འཛིན་པ་བློ་བཟང་བསྟན་འཛིན་གྱིས་མཛད།
དང་། །བྱང་ཆུབ་སེམས་མཆོག་འབྱོངས་པར་བྱིན་གྱིས་
རློབས། །གདོད་ནས་སྤྲོས་པ་བྲལ་བའི་ཆོས་ཀྱི་དབྱིངས། །
ལེགས་པར་རྟོགས་པའི་ཡང་དག་ལྟ་བ་དང༌། །སྦྱིན་
སོགས་བསོད་ནམས་རྒྱ་ཆེན་སྡུད་པའི་ཚོགས། །ཟུང་
འབྲེལ་ཉམས་སུ་ལེན་པར་བྱིན་གྱིས་རློབས། །ལས་རླུང་
ཀུན་རྟོག་སྲིད་པའི་དྲ་བ་རྣམས། །མྱུར་ལམ་འཁོར་ལོའི་
མཚོན་གྱིས་རབ་བཅད་ནས། །ཚེ་འདི་ཉིད་ལ་ཁྱབ་བདག་
རྡོ་རྗེ་འཆང་། ། སྐུ་བཞིའི་དབང་ཕྱུག་ཐོབ་པར་བྱིན་གྱིས་
རློབས། །
༈ རྗེ་གསུམ་ལྡན་བླ་མ་རྡོ་རྗེ་འཆང་། །མི་བདག་སྙིང་
པདྨོའི་དབུས་བཞུགས་ལ། །དགྲ་ཆོས་བརྒྱད་སྣང་ཞེན་
སྐྱག་པོ་༧བ) ཆེ། །འདི་རྩད་ནས་འཐོན་པར་བྱིན་གྱིས་
རློབས། །ཚེ་རིང་དུ་གནས་ན་རྣམ་དཀར་གྱི། །ལམ་བཟང་
པོ་སྒྲུབ་བོ་ཤི་ཡང་བླ། །ལས་བག་ཆགས་བཟང་པོའི་ངང་
དུ་འཆི། ། ཨ་ལ་ལ་གསོན་ཤི་སེམས་ལ་སྙོམས། །དཔལ་ཕུན་
ཚོགས་འབྱོར་ན་མཆོད་སྦྱིན་གྱི། །ཚོགས་གསོག་གོ་དབུལ་
པོར་གྱུར་ཀྱང་བླ། །ཆུད་ཟོས་དོགས་སེར་སྣའི་སྡུག་བསྔལ་
· 18，

བླ་མའི་རྣལ་འབྱོར་དོན་གཉིས་འདྲེན་པའི་ཤིང་རྟ།
མེད། །ཨ་ལ་ལ་འབྱོར་རྒུད་སེམས་ལ་སྙོམས། །ཡོངས་ཀུན་
གྱིས་བསྟོད་ཅིང་སྙན་གྲགས་ན། །ཡིད་མི་བདེ་མེད་ཅིང་
སྨད་ཀྱང་བླ། །སྒྲ་གྲག་སྟོང་སྒྱུ་མའི་བསླུ་བྲིད་ཡིན། །ཨ་ལ་
ལ་བསྟོད་སྨད་སེམས་ལ་སྙོམས། །ད་ལུས་སེམས་བདེ་ན་
དཀོན་མཆོག་གི། །དྲིན་ཡིན་ནོ་སྡུག་བསྔལ་གྱུར་ཀྱང་བླ། །
ཡིད་ངེས་འབྱུང་སྙིང་རྗེ་ངང་གིས་འཕེལ། ། ཨ་ལ་ལ་བདེ་
སྡུག་སེམས་ལ་སྙོམས། །སྲོག་འཚོ་འཆི་འབྱོར་རྒུད་བདེ་
སྡུག་དང་། །ཡང་བསྟོད་སྨད་སྙན་དང་མི་སྙན་སོགས། །
གང་བྱུང་ཡང་བླ་མའི་བྱིན་རླབས་ཡིན། །ཨ་ལ་ལ་ཅི་བྱས་
གློ་བ་དགའ། །དཔལ་ཞི་བ་ལྷ་དང་མར་མེ་མཛད། །རྗེ་
རྒྱལ་བ་གཉིས་པ་ལས་འོངས་པའི། །དུག་བདུད་རྩིར་
འགྱུར་བའི་གདམས་པ་ཡིན། ། ཨ་ལ་ལ་ལྟས་ངན་གཡང་
དུ་ལེན། །
༈ སྐྱབས་ཀུན་འདུས་བླ་མ་རྡོ་རྗེ་འཆང་། །སྙིང་རུས་
པའི་ཁོང་ནས་གསོལ་བ་འདེབས། །ཡུལ་འཇིགས་རུང་
འཁོར་བའི་གནས་འདི་ནས། །དུས་ད་ལྟ་ཉིད་དུ་དྲང་དུ་
གསོལ། །བདག་དོན་གྱིས་ཡོད་ན་གང་ལ་ཡང་། །བལྟས་
， 19 •

རིག་འཛིན་རིགས་པ་འཛིན་པ་བློ་བཟང་བསྟན་འཛིན་གྱིས་མཛད། །
མི་དགོས་བཙལ་ན་རྙེད་དོ་ཞེས། །རྗེ་མཚན་ལྡན་བླ་མའི་
ཞལ་ནས་གསུངས། །འདི་དགག་བྱའི་སྣང་ཚུལ་ངེས་པའི་
གནད། །བདག་དོན་ལ་ཡོད་ན་ལུས་སེམས་དང་། །གཅིག་
ཡིན་( ༨ ན） ནམ་ཡང་ན་སོ་སོ་ཡིན། །རྗེ་མཚན་ལྡནx །
འདི་ཁྱབ་པའི་གནས་ཚུལ་ངེས་པའི་གནད། །བདག་ལུས་
སེམས་གཉིས་དང་གཅིག་ཡིན་ན། །ལུས་སེམས་གཅིག་
བདག་གཉིས་ཅང་སྲིད་དམ། །རྗེ་མཚན་ལྡན ། འདི་
བདེན་པའི་གཅིག་བྲལ་ངེས་པའི་གནད། །བདག་ལུས་
སེམས་གཉིས་དང་ཐ་དད་ན། །ལུས་སེམས་མེད་བདག་
གཅིག་ཅིང་སྲིད་དམ། ། རྗེ་མཚན་ལྡན» ། འདི་བདེན་པའི་
དུ་བྲལ་ངེས་པའི་གནད། །བློ་རྟོག་པས་བཏགས་པའི་
འཁྲུལ་སྣང་འདི། །དོན་སྟོང་པ་ཐག་ཁྲའི་སྦྲུལ་དང་འདྲ། །
རྗེ་མཚན་ལྡནx། འདི་རྟེན་འབྱུང་སྟོང་པའི་གཤིས་
ལུགས་ཡིན། །རྒྱུ་དེའི་ཕྱིར་རིགས་པས་བཙལ་བ་ན། །
བདག་རྡུལ་ཕྲན་ཙམ་ཡང་མེད་དོ་ཞེས། །རྗེ་མཚན་ལྡན །
འདི་མཉམ་བཞག་ནམ་མཁའ་ལྟ་བུ་ལགས། །ཡང་དེ་ལས་
ལངས་པའི་གནས་སྐབས་ན། །རི་རྭ་བ་དྲི་ཟའི་གྲོང་ཁྱེར་
• 20 •

བླ་མའི་རྣལ་འབྱོར་དོན་གཉིས་འདྲེན་པའི་ཤིང་རྟ།
འདྲ། །རྗེ་མཚན་ལྡན（ ། འདི་རྗེས་ཐོབ་སྒྱུ་མ་ལྟ་བུ་ཡིན། །
ཆོས་སྣང་དུས་སྟོང་པའི་ངེས་ཤེས་ལྡང་། །དོན་སྟོང་དུས་
སྣང་བའི་རང་མདངས་འཆར། །རྗེ་མཚན་ལྡནx ། འདི་
སྣང་སྟོང་སྒྱུ་མའི་ལྟད་མོ་ཡིན། །གཞི་རྩ་བྲལ་ཀུན་གཞིའི་
ནམ་མཁའ་ལ། །རང་རིག་པའི་ཡེ་ཤེས་རང་རྩལ་འབྱོངས།།
རྗེ་མཚན་ལྡན ། འདི་དབྱེར་མེད་ཕྱག་རྒྱ་ཆེན་པོ་ཡིན། །
སྐུ་སྒྱུ་ལུས་མཚན་དཔེའི་དཔལ་དང་ལྡན། །ཐུགས་བདེ་
ཆེན་འོད་གསལ་དབྱིངས་དང་འདྲེས། ། རྗེ་མཚན་ལྡནx །
འདི་བླ་མེད་ཕྱག་རྒྱ་ཆེན་པོ་ཡིན། །རྗེ་བླ་མ་སངས་རྒྱས་
དངོས་སུ་མཐོང་། །བྱམས་སྙིང་རྗེ་བྱང་སེམས་འབྱོངས་པ་
དང་། །ལམ་སྒྱུ་ལུས་( ༨བ） འོད་གསལ་ཟུང་འཇུག་གི །
མཆོག་མྱུར་དུ་ཐོབ་པར་བྱིན་གྱིས་རློབས། །ཕ་ཁྱོད་ཀྱི་སྐུ་
དང་བདག་གི་ལུས། །ཕ་ཁྱེད་ཀྱི་གསུང་དང་བདག་གི་
ངག །ཕ་ཁྱེད་ཀྱི་ཐུགས་དང་བདག་གི་ཡིད། །དོན་
དབྱེར་མེད་གཅིག་ཏུ་བྱིན་གྱིས་རློབས། །དཔལ་ལྡན་རྩ་
བའི་བླ་མ་རིན་པོ་ཆེ། །བདག་གི་སྙིང་གར་པད་ཟླའི་སྟེང་
བཞུགས་ལ། །བཀའ་དྲིན་ཆེན་པོའི་སྒོ་ནས་རྗེས་བཟུངས་
• 21 •

རིག་འཛིན་རིགས་པ་འཛིན་པ་བློ་བཟང་བསྟན་འཛིན་གྱིས་མཛད།
ཏེ། ། སྐུ་གསུང་ཐུགས་ཀྱི་དངོས་གྲུབ་སྩལ་དུ་གསོལ། །ཞེས་
གསོལ་བ་བཏབ་པས་སྲས་གཉིས་རྗེ་ལ་ཐིམ་ཞིང་། རྗེ་
རིན་པོ་ཆེ་མཐེབ་སོར་ཙམ་དུ་གྱུར་པ་རང་གི་ཚངས་བུག་
ནས་དབུ་མའི་ལམ་བརྒྱུད་དེ་སྙིང་པདྨ་འདབ་བརྒྱད་ཀྱི་་་
ལྟེ་བར་ཟླ་གདན་ལ་ཞུགས། པད་འདབ་ཁ་ཟུམ་པའི་ནང་
འོད་ཟེར་ལྔས་ཞལ་ཞལ་དང༌། ཕྱི་ཨོ་ཨ་ར་པ་ཙ་ན་དྷིསུ་
མ་ཏི་ཀཱིརྟི་ཤྲཱི་བྷ་དྲ་ཨ་དྷིཥྛ་ན་ཨ་དྷིཊྛི་ཏེ་ཀུརྦནྟུ། ཞེས་པའི་
སྔགས་འཕྲེང་གིས་བཅིངས་ནས་བརྟན་པར་གྱུར། བརྩེ་
ལྡན་ཁྱེད་ཀྱི་མཁྱེན་རབ་འོད་ཟེར་གྱིས། །བདག་བློའི་གཏི་
མུག་རྨོངས་པ་རབ་བསལ་ནས། །བཀའ་དང་བསྟན་
བཅོས་གཞུང་ལུགས་རྟོགས་པ་ཡི། །བློ་གྲོས་སྤོབས་པའི་
སྣང་བ་སྩལ་དུ་གསོལ། །དངོས་གྲུབ་ཀུན་འབྱུང་ཐུབ་
དབང་རྡོ་རྗེ་འཆང་། །དམིགས་མེད་བརྩེ་བའི་གཏེར་ཆེན་
སྤྱན་རས་གཟིགས། །དྲི་མེད་མཁྱེན་པའི་དབང་པོ་འཇམ་
པའི་དབྱངས། །བདུད་དཔུང་མ་ལུས་འཇོམས་མཛད་
གསང་བའི་བདག །གངས་ཅན་མཁས་པའི་གཙུག་རྒྱན་
བློ་བཟང་གྲགས། ། སྐྱབས་གསུམ་ཀུན་འདུས་བླ་མ་སངས་
• 22 •

བླ་མའི་རྣལ་འབྱོར་དོན་གཉིས་འདྲེན་པའི་ཤིང་རྟ།
རྒྱས་ལ། །སྒོ་གསུམ་གུས་པའི་སྒོ་ནས་གསོལ་བ་འདེབས། །
རང་གཞན་སྨིན་ཅིང་གྲོལ་བར་བྱིན་གྱིས་རློབས། །མཆོག་
དང་ཐུན་མོང་དངོས་གྲུབ་སྩལ་དུ་གསོལ། །ལན་གསུམ། ཨོཾ་
ཨགུ་རུ་སུ་མ་ཏི་( ༩ ན） ཀཱིརྟི་སིདྡྷི་ཧཱུྃ་ཧཱུྃ། ལན་གསུམ། ཞིང་
གིས་ཁྱབ་པའི་སྐུ་ཡི་དཀྱིལ་འཁོར་དུ། །ཁྱབ་བདག་རྡོ་རྗེ་
འཆང་ཆེན་ལ་གསོལ་བ་འདེབས། །བླ་མ་ཐུབ་པའི་དབང་
པོས་བྱིན་གྱིས་རློབས། །སྐུ་བཞི་ཡེ་ཤེས་ལྔ་རུ་ལྡན་པར་
ཤོག །འཇམ་དཔལ་སྐུ་ཡིས་ཁྱབ་པའི་ཞིང་ཁམས་སུ། །
རྒྱལ་བ་བློ་བཟང་གྲགས་པ་ལ་གསོལ་བ་འདེབས། །དམར་
ནག་གཤེད་པོའི་ཚོགས་ཀྱིས་བྱིན་གྱིས་རློབས། །ཚེ་གཅིག་
རྫོགས་པའི་སངས་རྒྱས་ཐོབ་པར་ཤོག ། སྤྱི་བོ་བདེ་ཆེན་
འཁོར་ལོའི་ཞིང་ཁམས་སུ། །མཁྱེན་རབ་འཕགས་པ་
འཇམ་དཔལ་ལ། སྨན་གྱི་ལྷ་ཚོགས་རྣམས་ཀྱིས་བྱིནv།
གཞོམ་མེད་སྐུ་ཡི་རྡོ་རྗེ་ཐོབ་པར་ཤོག །མགྲིན་པ་ལོངས་
སྤྱོད་འཁོར་ལོའི་ཞིང་ཁམས་སུ། །བརྩེ་བདག་ཐུགས་རྗེ་
ཆེན་པོ་ལx། ཚེ་ཡི་ལྷ་ཚོགས་རྣམས་ཀྱིས་བྱིནv། འགག་
མེད་གསུང་གི་རྡོ་རྗེ་ཐོབ་པར་ཤོག 
།ཐུགས་ཀ་ཆོས་ཀྱི་
• 23 •

རིག་འཛིན་རིགས་པ་འཛིན་པ་བློ་བཟང་བསྟན་འཛིན་གྱིས་མཛད།
འཁོར་ལོའི་ཞིང་ཁམས་སུ། །མཐུ་སྟོབས་ཕྱག་ན་རྡོ་རྗེ་
ལx། ཡི་དམ་ལྷ་ཚོགས་རྣམས་ཀྱིསx། སྒྲིབ་བྲལ་ཐུགས་
ཀྱི་རྡོ་རྗེ་ཐོབ་པར་ཤོག །ལྟེ་བ་སྤྲུལ་པའི་འཁོར་ལོའི་ཞིང་
ཁམས་སུ། །ཆེ་མཆོག་ཧེ་རུ་ཀ་དཔལ་ལx། ཉེར་བཞིའི་་
ཀི་རྣམས་ཀྱིས ། འོད་གསལ་ལྷན་སྐྱེས་ཉི་ཟླ་འཆར་བར་
ཤོག །གསང་བ་བདེ་སྐྱོང་འཁོར་ལོའི་ཞིང་ཁམས་སུ། །
ཁྲག་འཐུང་ཡེ་ཤེས་མགོན་པོ་ལ* ། བཀའ་ཡི་མགོན་ཆེན་
རྣམས་ཀྱིས་བྱིནx། རབ་འབྱམས་ལས་ལ་ཐོགས་པ་མེད་
པར་ཤོག །ཐབས་ཤེས་ཉི་ཟླ་པདྨའི་ཞིང་ཁམས་སུ། །དམ་
ཅན་ཆོས་ཀྱི་རྒྱལ་པོ་ལ ། དཔལ་མགོན་ནོར་ལྷ་རྣམས་
ཀྱིས་བྱིན ། འགྲོ་བའི་དོན་ལ་མཐུ་དང་ལྡན་པར་ཤོག །
ངོ་མཚར་རྨད་བྱུང་( ༩ བ)བཀོད་པའི་ཞིང་ཁམས་སུ། །
རྣམ་འདྲེན་སེངྒེའི་ང་རོ་ལ* ། མཆོད་སྡོང་འོད་ཟེར་ཅན་
གྱིས་བྱིན ། གསང་སྔགས་དབུ་མའི་ལམ་དུ་གྲོལ་བར་
ཤོག །དགའ་ལྡན་ལྷ་ཡུལ་དག་པའི་ཞིང་ཁམས་སུ། །རྗེ་
བཙུན་བྱམས་པ་མགོན་པོ་ལx། སྤྲུལ་སྐུ་འཇམ་དཔལ་
85 841 845 54 53 52 51T !
: 24.

བླ་མའི་རྣལ་འབྱོར་དོན་གཉིས་འདྲེན་པའི་ཤིང་རྟ། །
བྱང་ཕྱོགས་དབུས་གཙང་དག་པའི་ཞིང་ཁམས་སུ། །རྟེན་
གསུམ་ཇོ་ཤཱཀ་རྣམ་གཉིས་ལ ། མཁས་གྲུབ་བསྟན་
འཛིན་རྣམས་ཀྱིས་བྱིན་གྱིས་རློབས། །བོད་ཁམས་སེམས་
ཅན་བདེ་སྐྱིད་ལྡན་པར་ཤོག །གསོལ་འདེབས་ཟབ་མོ་
འབྲུག་གི་སྒྲ་ལྟར་སྒྲོག །རྒྱལ་པོ་སྡིག་བྲལ་འབངས་རྣམས་
བདེ་སྐྱིད་འཕེལ། །ལུས་ཅན་ཆོས་སྤྱོད་གཟུགས་མེད་
གདུག་རྩུབ་ཞི། །རྫོགས་ལྡན་དཔལ་ལ་རོལ་པའི་བཀྲ་ཤིས་
ཤོག །ལན་གསུམ། འཇམ་དཔལ་དཔའ་བོས་ཇི་ལྟར་མཁྱེན་
པ་ལྟར། །ཀུན་ཏུ་བཟང་པོ་དེ་ཡང་དེ་བཞིན་ཏེ། །དེ་
དག་ཀུན་གྱི་རྗེས་སུ་བདག་སློབ་ཅིང་། །དགེ་བ་འདི་དག་
ཐམས་ཅད་རབ་ཏུ་བསྔོ། །དུས་གསུམ་གཤེགས་པའི་རྒྱལ་
བ་ཐམས་ཅད་ཀྱིས། །བསྔོ་བ་གང་ལ་མཆོག་ཏུ་བསྔགས་
པ་དེས། །བདག་གི་དགེ་བའི་རྩ་བ་འདི་ཀུན་ཀྱང་། །
བཟང་པོ་སྤྱོད་ཕྱིར་རབ་ཏུ་བསྔོ་བར་བགྱི། །བདག་གིས་
ཇི་སྙེད་བསགས་པའི» ། ཚེ་རབས་ཀུན་ཏུ་རྒྱལ་བ་ཙོང་ཁ་
པས། །ཐེག་མཆོག་བཤེས་གཉེན་དངོས་སུ་མཛད་པའི་
མཐུས། །རྒྱལ་བས་བསྔགས་པའི་ལམ་བཟང་དེ་ཉིད་ལས། །
: 25.

རིག་འཛིན་རིགས་པ་འཛིན་པ་བློ་བཟང་བསྟན་འཛིན་གྱིས་མཛད། །
སྐད་ཅིག་ཙམ་ཡང་བཟློག་པར་མ་གྱུར་ཅིག །
༈ དེ་ལྟར་དངོས་གྲུབ་མ་ལུས་འབྱུང་བའི་གནས། །རྗེ་
བཙུན་བླ་མ་མཆོད་ཅིང་གསོལ་བཏབ་མཐུས། །སྐྱེ་བ་ཀུན་
ཏུ་འཇམ་དབྱངས་( ༡༠ ན） བླ་མ་ཡིས། །མཉེས་བཞིན་རྗེས་
སུ་འཛིན་པ་ཉིད་གྱུར་ཅིག །རིན་ཆེན་དུ་མ་ལས་གྲུབ་
དགའ་ལྡན་ཞིང་། །ངོ་མཚར་བྱེ་བའི་དབུས་ན་མི་ཕམ་
མགོན། །ལེགས་པར་བསྒོམས་པས་རྣམ་དག་ཞིང་འགྲུབ་
ཅིང༌། ། ཚེ་འཕོས་མོད་ལ་གནས་དེར་སྐྱེ་བར་ཤོག །རྗེ་
བཙུན་ཐུགས་ཀ་ནས་སྤྲོས་སྤྲིན་དཀར་ཡུག །བརྐྱངས་
པའི་སྣེ་མོར་བླ་མ་སྲས་དང་བཅས། །སྤྱན་དྲངས་ཡན་
ལག་བདུན་གྱི་ཚོགས་བསགས་པས། །བདག་རྒྱུད་བདེ་
བླག་ཉིད་དུ་སྨིན་པར་ཤོག །དུས་གསུམ་རྒྱལ་བའི་མཁྱེན་
བརྩེ་ནུས་པ་རྣམས། །ཟུང་འཇུག་སྤྲུལ་སྐུར་ཤར་བའི་རྣམ་
འདྲེན་གང་། །རིགས་གསུམ་ངོ་བོར་ཐག་བཅད་གསོལ་
བཏབ་མཐུས། །མཆོག་ཐུན་དངོས་གྲུབ་མ་ལུས་མྱུར་ཐོབ་
ཤོག །ཁྱད་པར་དག་པ་ཡེ་ཤེས་བདུད་རྩིའི་ཆུས། ། སྒོ་
གསུམ་སྡིག་སྒྲིབ་མི་ཤེས་ཀུན་འཁྱུད་ཅིང་། །འཆད་རྩོད་
， 26 .

བླ་མའི་རྣལ་འབྱོར་དོན་གཉིས་འདྲེན་པའི་ཤིང་རྟ།
རྩོམ་སོགས་མཐའ་ཡས་ཤེས་བྱ་ལ། །བློ་གྲོས་མགོན་པོ་
འཇམ་དབྱངས་དང་མཚུངས་ཤོག །མན་ངག་བདེ་བ་
སྐྱོང་བ་ལས་བྱུང་བའི། །བདུད་རྩིའི་བཅུད་ལེན་ཉམས་སུ་
བསྟར་ཙམ་གྱིས། ། ཕྲ་རགས་ལུས་ངག་ཡིད་ཀྱི་ཐ་མལ་
ཁམས། །སྐུ་གསུམ་རྡོ་རྗེའི་དངོས་པོར་འགྱུར་བར་ཤོག །
གནས་ལྔ་དག་པའི་ཞིང་གི་དཀྱིལ་འཁོར་གྱི། །ལི་ཁྲིའི་
རྡུལ་ཆར་བསྙིལ་བའི་འོད་ལམ་ནས། །སིལ་སིལ་འོག་པག་
གཡོ་ལྡན་ཌཱ་ཀི་མས། །ཚེམས་དཀར་མུ་ཏིག་འཛུམ་གྱིས་
བསུ་བར་ཤོག །བྱང་ཤར་ངོ་མཚར་རྨད་བྱུང་བཀོད་པའི་
ཞིང་། །རྣམ་འདྲེན་སེང་གེ་ང་རོའི་ཞབས་དྲུང་དུ། །འཁོར་
གྱི་ཐོག་མར་སྐྱེས་ནས་མདོ་སྔགས་ལ། །ཐོས་བསམ་སྒོམ་
པས་རྟག་ཏུ་འདའ་བར་ཤོག །( ༡༠ བ) མདོར་ན་སྐྱེ་ཞིང་
སྐྱེ་བ་ཐམས་ཅད་དུ། །རྗེ་བཙུན་བློ་བཟང་གྲགས་པ་ཡབ་
སྲས་དང༌། །མི་འབྲལ་རྒྱལ་བའི་ཆོས་ཚུལ་ཀུན་བཟུང་
བསྟན་དང་འགྲོ་བའི་དོན་ཆེན་ལྷུར་ལེན་ཤོག །
ནས། །
སྡེ་སྣོད་གསུམ་དང་རྒྱུད་སྡེ་རྣམ་པ་བཞི། །གདམས་པའི་
མཆོག་ཏུ་ཤར་བའི་བཤད་སྒྲུབ་ཀྱིས། །ཐུབ་བསྟན་ཕྱོགས་
: 27.

རིག་འཛིན་རིགས་པ་འཛིན་པ་བློ་བཟང་བསྟན་འཛིན་གྱིས་མཛད།
དུས་ཀུན་ཏུ་རྒྱས་མཛད་པ། ། བློ་བཟང་གྲགས་པའི་དཔལ་
གྱི་བཀྲ་ཤིས་ཤོག །ཅེས་པ་འདི་ཡང་རིག་འཛིན་རིགས་པ་སྨྲ་བའི་
རྣལ་འབྱོར་པ་༧ 
བློ་བཟང་བསྟན་འཛིན་གྱིས་མདོག་སྨད་རིན་ཆེན་་་
སྡིངས་སུ་འཁྲིགས་འཆགས་སུ་སྡེབས་པའོ། །
མཆོག་དམན་ཀུན་གྱི་ཕྱག་ལེན་དུ་འཇུག་པ་བདེ་ཞིང་ཚོགས་་་་
རླབས་ཆེན་སྡུད་པའི་དགའ་ལྡན་ལྷ་བརྒྱ་མར་བརྟེན་པའི་བླ་མའི་་་་་
རྣལ་འབྱོར་འདི་ཉིད་པར་རྙིང་གི་དཔེ་གཞིར་བཟུང་ཏྲེ་ཧོར་བློ་་་་་་
བཟང་ཚེ་བརྟན་དང་ཧར་གདོང་བློ་བཟང་ཚེ་རིང་གཉིས་ནས་ཤིང་
པར་གསར་བསྐྲུན་ཞུས་པ་ལགས་ན་རང་ཅག་༧ རྗེ་བླ་མའི་རྗེས་་་་་
འཇུག་ཚང་མས་མ་མཐར་བླ་མའི་རྣལ་འབྱོར་འདི་འདྲ་ཞིག་ཆག་་་་་
མེད་སྐྱོངས་གནང་ཞུ་ཞེས་ཞབས་ལ་སྤྱི་བོས་གཏུགས་ཏེ་གསོལ་བ་་་་
དོན་དང་ལྡན་པར་མཛོད། །
པར་འདི་བསྐྲུན་པའི་རྣམ་དཀར་ཕུང་པོ་ཡིས། །བདག་གཞན་
འགྲོ་རྣམས་སྐྱེ་བའི་འཕྲེང་བ་ཀུན། །སངས་རྒྱས་ལས་ལྷག་བླ་མའི་
རྣལ་འབྱོར་གྱི། །ལམ་བཟང་འདི་དང་འབྲལ་བར་མ་གྱུར་ཅིག། །
པར་འདི་ཆོས་གྲྭ་ཆེན་པོ་བཀྲ་ཤིས་ལྷུན་པོར་བཞུགས། དགེའོ། །
གཞུང་འདིའི་མཛད་པ་པོ་རིག་འཛིན་རིགས་པ་འཛིན་
པ་བློ་བཟང་བསྟན་འཛིན་མཆོག་ནི། ཆོས་སྡེ་ཆེན་པོ་
བཀྲ་ཤིས་ལྷུན་པོར་ཆོས་ཞུགས་གནང་སྟེ། མཁས་པའི་
: 28 •

བླ་མའི་རྣལ་འབྱོར་དོན་གཉིས་འདྲེན་པའི་ཤིང་རྟ།
དབང་པོ་བློ་བཟང་རྣམ་རྒྱལ་སོགས་གདན་ས་དེ་གའི་་་་་
སློབ་དཔོན་མཁས་པ་རྣམས་བསྟེན་ནས་མདོ་སྔགས་ཀྱི་་་་
གཞུང་ལ་གསན་བསམ་མཐར་ཕྱིན་པར་མཛད་ནས་་་་་་་
གཞུང་ལུགས་རབ་འབྱམས་སྨྲ་བའི་མཁས་པ་དང༌། གྲུབ་
པ་རྟོགས་པའི་ཡོན་ཏན་ཡོངས་སུ་རྫོགས་པའི་རྣལ་འབྱོར་
པ་ཆེན་པོ་ཞིག་ཏུ་གྱུར། རྗེ་འདི་ཉིད་བཀྲ་ཤིས་ལྷུན་པོའི་
གནས་རྙིང་མི་ཚན་གྱི་སྤྱི་ཁང་ཞིག་གི་ནང་མགོན་པོ་ནག་
པོའི་བསྙེན་མཚམས་ཀྱི་སྐབས་མགོན་པོ་ནག་པོའི་ཞལ་་་་
གཟིགས་བྱུང་བས། དེ་ནས་བཟུང་སྤྱི་ཁང་དེར་གནས་
རྙིང་ནག་ཞལ་ཞེས་མིང་ཐོགས། རྗེ་འདི་ཉིད་བཀྲ་ཤིས་
ལྷུན་པོའི་ནོ་ཡོན་མཛད་གནང་བ་དང་། མི་ཚན་བཞད་
པ་ཡིན་པ་ལ་བརྟེན་ནས་ནོ་ཡོན་མཛད་པའམ་ནོ་ཡོན་་་་
བཞད་པ་ཞེས་པའི་མཚན་འདི་བྱུང༌། པཎ་ཆེན་སྐུ་ཕྲེང་
བརྒྱད་པ་བསྟན་པའི་དབང་ཕྱུག་ཆེན་པོ་སྐུ་གཤེགས་རྗེས།
བཀྲ་ཤིས་ལྷུན་པོའི་གཞུང་གི་འཆད་ཉན་སོགས་ཕྱོགས་་་
གང་སར་ཉམས་དམས་ཤུགས་ཆེན་དུ་གྱུར་པ་དང་། དགེ་
བཤེས་རྣམས་ལ་མཐོང་དེ་ཙམ་མེད་པར་གྱུར་པའི་སྐབས་
• 29，

རིག་འཛིན་རིགས་པ་འཛིན་པ་བློ་བཟང་བསྟན་འཛིན་གྱིས་མཛད། །
སུ་རྗེ་འདི་པས་ཐུགས་ཁུར་ཆེ་བཞེས་ཀྱིས་དགེ་བཤེས་་་་་
རྣམས་ལ་མཐོང་ཆེན་དང་། གཞུང་གི་འཆད་ཉན་ལ་རྟིང་
སྐུལ་དང་ཚ་ནན་སོགས་ཐབས་ཤེས་སྣ་མང་གི་སྒོ་ནས་་་་
བརྩོན་པ་ལྷུར་བཞེས་མཛད་པས། མི་འགྱངས་པར་
གདན་ས་དེ་གའི་འཆད་རྩོད་ཀྱི་རིམ་པ་རྣམས་མངོན་་་་་
གསལ་དོད་པོས་ཡར་རྒྱས་གོང་འཕེལ་དུ་གྱུར་པ་ཡིན། རྒྱ་
ནག་ལྷ་ཁང་དུ་གྲྭ་ཚང་གསུམ་གྱི་དགེ་བའི་བཤེས་གཉེན་་
རྣམས་ཚོགས་པའི་དབུས་སུ་གྲྭ་ཚང་ཕན་ཚུན་གྱི་དགེ་་་་
བཤེས་ཚོས། བསྡུས་ཚད་ནས་བཟུང་དབུ་ཕར་མཛོད་
འདུལ་བསྐྱེད་རྫོགས་དང་བཅས་པའི་སྒྲུབ་ལངས་བྱེད་་་་
པའི་སྲོལ་འདི་ཡང་རྗེ་འདིས་གཏོད་པར་གནང༌། དེ་ནི་
ལོ་རེ་འཆར་ཅན་གྱི་རྒྱ་ནག་ལྷ་ཁང་ཚོགས་ཞེས་པ་འདི་་་་
ཡིན། གཞན་ཡང་རྗེ་འདིས་པཎ་ཆེན་སྐུ་ཕྲེང་བརྒྱད་པའི་
ཡང་སྲིད་བཙལ་འཚོལ་གྱི་ཐུགས་འགན་གཙོ་བོར་བཞེས་་
པ་དང༌། དེ་སྐབས་གཟིགས་སྣང་དང་ཉམས་སྣང་ཁྱད་
པར་ཅན་སྣ་ཚོགས་བྱུང་བའི་ལོ་རྒྱུས་ཡོད། པཎ་ཆེན་
ཐུབ་བསྟན་ཆོས་ཀྱི་ཉི་མ་སྐུ་གོང་མའི་གསེར་ཁྲིར་མངའ་་
30 •

བླ་མའི་རྣལ་འབྱོར་དོན་གཉིས་འདྲེན་པའི་ཤིང་རྟ།
གསོལ་བྱུང་རྗེས། རྗེ་འདི་པས་པཎ་ཆེན་སྐུ་ཕྲེང་དགུ་པ་
ཆོས་ཀྱི་ཉི་མ་མཆོག་ལ་བར་སྐབས་བཀྲ་ཤིས་ལྷུན་པོ་ཉག་
ཕྲའི་སྐབས་ཀྱི་བདག་སྐྱོང་བྱེད་ལུགས་རྣམས་ཆད་ལུས་་་་
མེད་པ་ཞུས་པ་དང༌། ད་ནི་ནོར་བདག་པོའི་ལག་ཏུ་
འཕྲོད་སོང་བས་རྩིས་བཞེས་གནང་རོགས་ཞེས་ཞུ་བར་་་
མཛད། པཎ་ཆེན་ཐུབ་བསྟན་ཆོས་ཀྱི་ཉི་མ་མཆོག་གིས་
ཀྱང་། ནོ་ཡོན་མཛད་པ་ཁྱེད་དེ་འདྲའི་འུ་ཐུག་པ་ལ་ཨང་
ཞེས་ཀུ་རེའི་ཚུལ་དུ་གསུངས་པར་གྲགས། དེ་བཞིན་པཎ་
ཆེན་སྐུ་ཕྲེང་དགུ་པ་ཆོས་ཀྱི་ཉི་མའི་གཟིགས་དཔེ་རྣམས་་
ཀྱི་ཞུས་དག་ཀྱང་གནང་བར་མཛད། སྐུ་ཚེ་སྨད་དུ་མདོག་
གཞུང་སྨད་རིན་ཆེན་སྡིངས་ཀྱི་དགོན་པར་ཟུར་བཞུགས་་
ཀྱིས་དེ་གར་སེར་སྐྱ་མང་པོར་ཆོས་སྦྱིན་མཛད་མེད་་་་་་་
གནང་བ་དང༌། རྗེ་རང་ཉིད་ཀྱིས་ཕྱོགས་བསྒྲིགས་མཛད་
པའི་དགའ་ལྡན་ལྷ་བརྒྱ་མར་བརྟེན་པའི་བླ་མའི་རྣལ་་་་་
འབྱོར་གྱི་སྟེང་ནས་ལུང་ཁྲིད་སྦྲགས་མ་མན་ངག་དང་་་་
སྦྱར་ཏེ་གསུང་བར་མཛད་ཅིང་། དེའི་གདངས་དབྱངས་
དང་བཅས་པ་བསླབ་ཁྲིད་ཀྱང་གནང་། དེང་གི་དུས་
3 1 •

རིག་འཛིན་རིགས་པ་འཛིན་པ་བློ་བཟང་བསྟན་འཛིན་གྱིས་མཛད། །
སུ་ཡང་དེའི་གདངས་དབྱངས་སོགས་ཀྱི་ཕྱག་སྲོལ་རྣམས་་
མ་ཉམས་པར་རྟ་ནག་ཏུ་བཙུན་མ་བགྲེས་མོ་འགས་ཕྱག་་
ལེན་དུ་མཛད་བཞིན་ཡོད་འདུག །གསུང་རྩོམ་ནི་ནམ་
མཁའི་བསྟན་བཅོས་དང་། དཔལ་ཡེ་ཤེས་མགོན་པོའི་
གཏོར་འབུལ་གློག་གི་འཕྲེང་བ་ལ་སོགས་པ་མང་དུ་་
བཞུགས།
• 32 •

༄༅། །གསང་ཆེན་རྒྱུད་སྡེའི་ཡང་སྙིང་ཐུན་དྲུག་
རྣལ་འབྱོར་གྱི་དམིགས་རིམ་གསལ་བར་
བཀོད་པ་རྡོ་རྗེ་འཆང་དབང་བླ་མའི་
ཞལ་ལུང་ཞེས་བྱ་བ་
བཞུགས་སོ། །
རབ་འབྱམས་དཀྱིལ་འཁོར་རྒྱ་མཚོ་སྤྲོ་བསྡུའི་གཞི། །
ཁྱབ་བདག་དཔལ་ལྡན་རྡོ་རྗེ་སེམས་དཔའ་དང་། །ཟུར་
ཕུད་ལྔ་ལྡན་ཤེས་རབ་མཆོག་སྩོལ་ལྷ། །མགོན་པོ་འཇམ་
དབྱངས་ཞབས་པད་གཙུག་ན་མཆོད། །གངས་ཅན་
མཁས་གྲུབ་ཀུན་གྱི་གཙུག་གི་རྒྱན། ། སྨྲ་བ་ཟླ་མེད་འདྲེན་
མཆོག་ཙོང་ཁ་པ། ། བློ་བཟང་ལེགས་བཤད་ཆོས་ཀྱི་རྒྱལ་
མཚན་མཆོག །འཛིན་མཛད་རྗེ་བཙུན་བླ་མར་གུས་ཕྱག་
འཚལ། །ཟུང་འཇུག་སྐུ་བརྙེས་མདོ་སྔགས་གསུང་རབ་ཀྱི། །
དཀའ་གནད་འགྲོལ་མཁས་དྷརྨ་བྷ་དྲ་དང༌། །བརྩེ་བས་
རྗེས་བཟུང་གཏན་བདེར་འགོད་མཛད་པའི། །བཤེས་
གཉེན་དམ་པ་རྣམས་ཀྱི་ཞབས་ལ་འདུད། །རྒྱུད་དོན་
: 33 .

སེར་སྔགས་གྲྭ་རིགས་བྷི་ནམ་མཁའ་བསྟན་སྐྱོང་གིས་མཛད།
འཇམ་མགོན་བླ་མས་ལེགས་བཀྲལ་བ། །རྗེ་བཙུན་གོང་
མས་ཉམས་ལེན་སྐྱོང་བདེའི་ཆེད། །བཀོད་པའི་ཟབ་
གསང་གསུང་གི་གནད་ཕྱེ་བ། །རྡོ་རྗེ་འཆང་དབང་ཞལ་
ལུང་འགོད་ལ་སྤྲོ། །
དེ་ལ་རྒྱུད་སྡེ་གོང་མ་གཉིས་ཀྱི་དཀྱིལ་འཁོར་ཆེན་པོར་
དབང་བསྐུར་བ་ལེགས་པར་ཐོབ་པའི་གང་ཟག་རང་རང་
གི་ཇི་སྲིད་སྔགས་སྡོམ་རྒྱུད་ལ་ལྡན་པ་དེ་སྲིད་དུ། རྩ་བ་
དང་ཡན་ལག་གི་དམ་( ༢ ན） ཚིག་དང་སྡོམ་པ་རྣམས་ལ་་་
ཉིན་ཞག་རེ་རེའི་ནང་དུ་སྔོ་བགྲང་བྱེད་ཅིང་། ཁྱད་པར་
རིགས་ལྔའི་དམ་ཚིག་ཐུན་དྲུག་ཏུ་བསྐྱང་དགོས་ཏེ། དེ་
ལྟར་མ་བྱས་ན་སྔགས་ཀྱི་ཉེས་པ་སྦོམ་པོ་རེ་འབྱུང་བར་་་་
གསུངས་པས། བྱང་ཆུབ་སེམས་དཔའ་གསང་སྔགས་ཀྱི་
སྒོ་ནས་སྤྱད་པ་སྤྱོད་པར་འདོད་པ་རྣམས་ཀྱིས་ནི། བསྟེན་
པ་དང་། བཟའ་བ་དང་། བསྲུང་བའི་དམ་ཚིག་རྣམས་རྡོ་
རྗེ་འཆང་ཆེན་པོས་གསུངས་པ་ལྟར་བསྟེན་དགོས་ཤིང་།
དམ་ཚིག་ཅེས་པ་རྒྱལ་བ་རྡོ་རྗེ་འཆང་གིས་བཅས་པའི་་་་
བསླབ་པ་རྣམས་ལས་མི་འདའ་བར་ཚུལ་བཞིན་དུ་བསྲུང་
， 34 •

ཐུན་དྲུག་གི་འཁྲིད་ཡིག་རྡོ་རྗེ་འཆང་དབང་བླ་མའི་ཞལ་ལུང༌།
བ་དང༌། སྡོམ་པ་ཞེས་པ་བྱ་རྒྱུ་མི་བྱེད་པ་དང༌། མི་བྱ་
རྒྱུ་བྱེད་པའི་བསམ་པ་འགོག་ཅིང་སྡོམ་པ་ཞེས་གསུངས།
དེ་ལྟ་བུའི་དམ་སྡོམ་ཚུལ་བཞིན་བསྲུང་ན་རིམ་གཉིས་ཀྱི་་
ལམ་བསྒོམ་རྒྱུ་མ་བྱུང་ཡང་རིང་མཐའ་སྐྱེ་བ་བཅུ་དྲུག་་་་
ཚུན་ལ་ངེས་པར་འཚང་རྒྱ་བ་དང་། དམ་སྡོམ་ཁ་ཆག་
སྣ་རལ་དུ་བཏང་ནས་རིམ་གཉིས་ཀྱི་ལམ་བསྒོམ་པ་སྐད་
བྱས་ཀྱང་ངན་སོང་གཏིང་ཇེ་རིང་ལས་མི་འོང་བས། རང་
གི་བླ་མ་དང་རྒྱལ་བ་སྲས་བཅས་དཔང་དུ་བཞག་ནས་་་་་
ཁས་བླངས་པའི་དམ་ཚིག་དང་སྡོམ་པ་རྣམས་བསྲུང་བ་་་
ལ་( ༢བ) བརྩོན་པ་ཆུ་བོའི་རྒྱུན་བཞིན་དུ་བསྟེན་དགོས་པ་
ལ། དེའི་ཚུལ་ཉིན་ཞག་གཅིག་ལ་ཆ་དྲུག་ཏུ་བྱས་པའི་ཆ་
རེ་རེའི་ནང་དུ་ཆག་མེད་དུ་བྱ་བའི་རྣལ་འབྱོར་གྱི་གྲངས་
དང་གོ་རིམ་རྗེ་བཙུན་ཐམས་ཅད་མཁྱེན་པ་བློ་བཟང་་་་་
ཆོས་ཀྱི་རྒྱལ་མཚན་དཔལ་བཟང་པོས་བསྒྲིགས་པར་་་་་་་
མཛད་པའི་གཞུང་འདི་འཆད་པ་ལ་གཉིས། བཤད་བྱའི་
གཞུང་འགོད་པ་དང་། གཞུང་དོན་ཉམས་སུ་ལེན་ཚུལ་
དངོས་སོ། །དང་པོ་ལ་གཉིས། རིགས་ལྔ་སོ་སོའི་དམ་ཚིག་
， 35 •

སེར་སྔགས་གྲྭ་རིགས་བྷིཀྵ་ནམ་མཁའ་བསྟན་སྐྱོང་གིས་མཛད།
དང་། སྤྱིའི་དམ་ཚིག་གཉིས་ལས། དང་པོ་ནི་རྒྱུད་རྡོ་རྗེ་རྩེ་
མོ་ལས། སངས་རྒྱས་རྣལ་འབྱོར་སྡོམ་པ་ལ། །ཚུལ་ཁྲིམས་
ཀྱི་ནི་བསླབ་པ་དང་། །དགེ་བའི་ཆོས་ནི་སྡུད་པ་དང་། །
སེམས་ཅན་དོན་བྱེད་ཚུལ་ཁྲིམས་གསུམ། །བདག་གིས་
བརྟན་པོ་བཟུང་བར་བགྱི། །སངས་རྒྱས་ཆོས་དང་དགེ་
འདུན་ཏེ། ། བླ་ན་མེད་པའི་དཀོན་མཆོག་གསུམ། །དེང་
ནས་བརྩམས་ཏེ་བཟུང་བར་བགྱི། །ཞེས་རྣམ་སྣང་གི་དམ་
ཚིག་དྲུག་དང༌། རྡོ་རྗེ་རིག་མཆོག་ཆེན་པོ་ལ། །རྡོ་རྗེ་དྲིལ་
བུ་ཕྱག་རྒྱ་ཡང་། །ཡང་དག་ཉིད་དུ་བཟུང་བར་བགྱི། །
སློབ་དཔོན་དག་ཀྱང་བཟུང་བར་བགྱི། །ཞེས་མི་བསྐྱོད་
པའི་དམ་ཚིག་བཞི་དང་། རིན་ཆེན་རིག་མཆོག་ཆེན་པོ་
ཡིས། །དམ་ཚིག་ཡིད་དུ་འོང་བ་ལ། །ཉིན་རེ་བཞིན་ནི་
དུས་དྲུག་ཏུ། །སྦྱིན་པ་རྣམ་བཞི་རྟག་ཏུ་སྦྱིན། །ཞེས་རིན་
འབྱུང་གི་དམ་ཚིག་བཞི་དང་། །བྱང་ཆུབ་ཆེན་པོ་ལས་
བྱུང་བ། །( ༣ན） པདྨའི་རིགས་ཆེན་དག་པ་ལ། ། ཕྱི་དང་
གསང་བ་ཐེག་པ་གསུམ། །དམ་པའི་ཆོས་ནི་བཟུང་བར་
བགྱི། །ཞེས་འོད་དཔག་མེད་ཀྱི་དམ་ཚིག་གསུམ་དང་།
: 36 •

ཐུན་དྲུག་གི་འཁྲིད་ཡིག་རྡོ་རྗེ་འཆང་དབང་བླ་མའི་ཞལ་ལུང༌།
ལས་ཀྱི་རིག་མཆོག་ཆེན་པོ་ལ། །སྡོམ་པ་ཐམས་ཅད་ལྡན་
པར་ནི། །ཡང་དག་ཉིད་དུ་བཟུང་བར་བགྱི། །མཆོད་
པའི་ལས་ཀྱང་ཅི་ནུས་བགྱི། །ཞེས་དོན་གྲུབ་ཀྱི་དམ་ཚིག་
གཉིས་ཏེ་བཅུ་དགུའོ། ། དེ་རྣམས་ཐུན་དྲུག་ཏུ་བསྐྱང་
དགོས་པ་ཡང་དེ་ཉིད་ལས། སྔ་དྲོ་སྡོམ་པ་བླང་བྱ་སྟེ། །དེ་
ཉིད་ཉིན་ཕྱེད་དང་མཚམས་སུ། །ཉིན་དང་མཚན་མོ་ལན་
གསུམ་དུ། །སངས་རྒྱས་རྡོ་རྗེ་ནོར་བུ་དང་། །པདྨ་བྱེད་
པའི་རྣལ་འབྱོར་གང༌། །རྣམ་པ་བཞི་པོ་དེ་ལ་སྦྱོར། །ཞེས་
པ་ལྟར་རོ། ། །
གཉིས་པ་རིགས་ལྔ་སྤྱིའི་དམ་ཚིག་ལ་གསུམ། རྩ་བའི་
དམ་ཚིག་དང༌། ཡན་ལག་གི་དམ་ཚིག་དང༌། དེ་དག་གི་
དོན་བསྡུ་བའོ། །དང་པོ་ནི། དེ་ཉིད་ནས། དེ་ལས་གཞན་
པ་བཅུ་བཞི་ནི། །ཕས་ཕམ་པར་ནི་རབ་ཏུ་བཤད། །སྤང་
ཞིང་དོར་བར་མི་བྱ་སྟེ། །རྩ་བའི་ལྟུང་བ་ཞེས་བཤད་དོ། །
ཉིན་དང་མཚན་མོ་ལན་གསུམ་དུ། །ཉིན་རེ་བཞིན་དུ་
བཟླ་བར་བྱ། །གང་ཚེ་ཉམས་གྱུར་རྣལ་འབྱོར་བ། །ཁ་
ན་མ་ཐོ་སྦོམ་པོར་འགྱུར། །ཞེས་རྩ་ལྟུང་བཅུ་བཞི་ལ་ཉིན་
• 37 •

སེར་སྔགས་གྲྭ་རིགས་་བྷིཀ་ན མ་ ་ རྩ་ཁའ ་བ སྟན་སྐྱོང་གིས་ ་མ་ཛད། །
རེ་བཞིན་དུས་དྲུག་ཏུ་སྔོ་བགྲང་ངེས་པར་བྱ་དགོས་ཚུལ་
ལམ་ཙམ་ལས་མ་གསུངས་པ། དགྲ་ནག །གཤེད་དམར།
རྡོ་རྗེ་སྙིང་པོ་རྒྱན་གྱི་རྒྱུད་སོགས་ལས་བསྟན་པའི་དོན་་་་་
རྣམས་སློབ་དཔོན་བྷ་ཝི་ལས་ཕྱོགས་གཅིག་ཏུ་བསྡུས་ཏེ་་་
སྡོམ་ཚིག་( ༣ བ)མཛད་པ་ལྟར་དང༌། ཕྱོགས་མཐུན་སྦོམ་
པོའི་ལྟུང་བ་རྣམས་ཀྱང་ངོས་ཟིན་པར་བྱས་ཏེ་བསྲུང་་་་་
དགོས་པས། དེའི་ཚུལ་ནི། སློབ་དཔོན་ཀླུ་སྒྲུབ་ཀྱི་སྡོམ་
ཚིག་མཛད་པ་སོགས་ལས་གསུངས་པ་ལྟར་རོ། ། །
གཉིས་པ་ཡན་ལག་གི་དམ་ཚིག་ལ་གསུམ། སྤོང་བའི་
དམ་ཚིག་དང༌། བསྟེན་པའི་དམ་ཚིག་དང༌། སྤོང་བའི་
དམ་ཚིག་གཞན་བསྟེན་པའོ། །དང་པོ་ནི་རྩེ་མོ་ལས། ཁྱོད་
ཀྱི་སྲོག་ཆགས་གསད་མི་བྱ། །མ་སྦྱིན་པར་ཡང་མི་བླང་ངོ་།།
འདོད་པས་ལོག་པར་མི་སྤྱད་ཅིང་། །རྫུན་དུ་སྨྲ་བར་མི་
བྱའོ། །ཕུང་ཁྲོལ་ཀུན་གྱི་རྩ་བ་ཡི། །ཆང་ནི་རྣམ་པར་སྤང་
བར་བྱ། །སེམས་ཅན་འདུལ་ཕྱིར་མ་གཏོགས་པར། །བྱ་བ་
མ་ཡིན་ཐམས་ཅད་སྤངས། །ཞེས་པའོ། །གཉིས་པ་ནི།
དམ་པ་ཉེ་བར་བསྟེན་བྱ་ཞིང་། །རྣལ་འབྱོར་བ་རྣམས་
• 38.

ཐུན་དྲུག་གི་འཁྲིད་ཡིག་རྡོ་རྗེ་འཆང་དབང་བླ་མའི་ཞལ་་ལུང་།
བསྙེན་བཀུར་བྱ། །ལུས་ཀྱི་ལས་ནི་རྣམ་གསུམ་དང༌། །ངག་
གི་རྣམ་པ་བཞི་རྣམས་དང་། །ཡིད་ཀྱི་རྣམ་པ་གསུམ་དག་
ནི། །ཅི་ནུས་པར་ནི་རྗེས་སུ་སྐྱོང་། །ཞེས་པའོ། ། །
གསུམ་པ་ལ་གཉིས། ཐེག་ཆེན་ལས་ལྡོག་པའི་རྒྱུ་སྤང་
བ་དང༌། བརྙས་པ་དང་འགོམ་པའི་ཉེས་པ་སྤང་བའོ། །
དང་པོ་ནི། ཐེག་པ་དམན་ལ་འདོད་མི་བྱ། །སེམས་ཅན་
དོན་ལ་རྒྱབ་ཕྱོགས་མིན། །འཁོར་བ་དག་ཀྱང་སྤང་མི་བྱ། །
རྟག་ཏུ་མྱ་ངན་འདས་མི་ཆགས། །ཞེས་པའོ། །གཉིས་པ་ནི།
ལྷ་དང་ལྷ་མིན་གསང་བ་པ། །ཁྱོད་ཀྱིས་བརྙས་པར་མི་བྱ་
ཞིང༌། །ཕྱག་རྒྱ་གཞོན་པ་མཚོན་ཆ་དང་། །མཚན་མ་
འགོམ་པར་མི་བྱའོ། །ཞེས་དང༌། འཁོར་(༤ན） ལོ་རྡོ་རྗེ་
པདྨ་སོགས། །མཚན་མའི་ཕྱག་རྒྱ་གང་ཡིན་པ། །འགོམ་པ་
ཉིད་དུ་མི་བྱ་ཞིང་། །བཟའ་བར་ཡང་ནི་མི་བྱའོ། །ཞེས་
དང་། ལྷ་ཡི་སྐུ་དང་ཕྱག་མཚན་དང༌། །ལྷ་ཡི་གཞོན་པ་
དག་དང་ནི། །དམན་མ་ལྷ་ཡི་གྲིབ་མ་དང༌། །ལྷ་ཡི་མཚན་
མ་ཐམས་ཅད་དང་། །བཟའ་བ་དག་ནི་སྣ་ཚོགས་པ། །
མཚན་མའི་གཟུགས་སུ་བྱས་པ་དག །འགོམ་པར་མི་བྱ་
• 3) •

སེར་སྔགས་གྲྭ་རིགས་བྷིཀྵ་ནམ་མཁའ་བསྟན་སྐྱོང་གིས་མཛད། །
བཟའ་མི་བྱ། །ཞེས་པ་ནས། ནམ་ཡང་རྫི་བར་མི་བྱའོ། །
ཞེས་གསུངས་པ་ལྟར་རོ། ། །
གསུམ་པ་དོན་བསྡུ་བ་ནི། འདི་དག་དམ་ཚིག་ཡིན་
པར་བཤད། །ཁྱོད་ཀྱི་རྟག་ཏུ་བསྲུང་བར་བྱ། །རྗེས་མཐུན་
སྡོམ་པ་རྒྱ་ཆེར་ནི། །གསང་བའི་རྒྱུད་ལས་རབ་ཏུ་བཤད། །
ཅེས་གསུངས་སོ། །གཞན་ཡང་ཐུན་དྲུག་ཏུ་སྐྱོང་དགོས་
པའི་གསལ་ཁ་མ་མཛད་ཀྱང་། གཞུང་གི་ཚིག་ཟིན་ལས་
ཐོན་པའི་བསྟེན་པའི་དམ་ཚིག་རྒྱུད་སྡེ་གོང་མ་གཉིས་སོ་་
སོར་ཇི་ལྟར་རིག་པར་རྡོར་དྲིལ། ཅང་ཏེའུ། བགྲང་
འཕྲེང་། རྒྱན་དྲུག །ཁ་ཊཾ་ག །ཀཱ་པ་ལ། དགང་བླུག །
གོས་སྟན་སོགས་ཚད་དང་ལྡན་པ་བཅང་དགོས་ཏེ། རྡོ་རྗེ་
སྙིང་པོ་རྒྱན་གྱི་རྒྱུད་ལས། རི་ལུ་ལ་སོགས་དམ་ཚིག་དང་། །
རྡོ་རྗེ་ཕྲེང་སོགས་ཡོ་བྱད་རྣམས། གསང་བའི་རྫས་སུ་
རྣམ་བརྟགས་ཏེ། །ནམ་དུ་ཡང་ནི་འབྲལ་མི་བྱ། །ཞེས་པ་
དང་། བཟའ་བའི་དམ་ཚིག་བླ་མེད་ལ་ཤ་ལྔ་དང་བདུད་
རྩི་ལྔ་པོ་དེ་དག་རིལ་བུར་བྱས་པ་ཚུལ་མཐུན་བསྒྲུབ་སྟེ་་་་
ཉིན་རེ་བཞིན་བསྟེན་དགོས་ཤིང༌། དེ་ལྟར་གྲུབ་མ་གྲུབ་
• 40 ，

ཐུན་དྲུག་གི་འཁྲིད་ཡིག་རྡོ་རྗེ་འཆང་དབང་བླ་མའི་ཞལ་ལུང་།
གང་ཡིན་ཀྱང་བཟའ་བཏུང་ལ་དེ་ལྟར་མོས་ནས་ལོངས་་་
སྤྱོད་དགོས་ཏེ། དམ་ཚིག་ལྔ་པ་( ༤བ） ལས། གང་ཡང་དག་
ནི་མི་རྙེད་པའམ། །སྣོད་མ་ཡིན་པས་འཇིགས་པ་ཡང་། །
བདུད་རྩི་ལྔ་དང་ཤ་ལྔ་དང་། །བསམ་གཏན་གྱིས་ནི་
ཡོངས་སུ་བརྟག །ཅེས་གསུངས་པ་རྣམས་ཀྱི་དོན་རྒྱས་
པར་བཤད་པ་རྗེ་ཐམས་ཅད་མཁྱེན་པས་མཛད་པའི་རྩ་་་
ལྟུང་རྣམ་བཤད་དངོས་གྲུབ་སྙེ་མ་དང་། བླ་མ་ལྔ་བཅུ་
པའི་རྣམ་བཤད་སློབ་མའི་རེ་བ་ཀུན་སྐོང་། མཁས་གྲུབ་
རིན་པོ་ཆེའི་རྣལ་འབྱོར་རོལ་པའི་དགའ་སྟོན་སོགས་ལ་་་
བལྟས་ཏེ་མཐའ་རྒྱ་བཅད་པའི་སྒོ་ནས་ཁོང་དུ་ཆུད་པར་་
བྱེད་པའང་གལ་ཆེའོ། །
གཉིས་པ་བཤད་བྱའི་གཞུང་ཉམས་སུ་ལེན་ཚུལ་དངོས་་
གོ་རིམ་བཞིན་དུ་འགོད་པ་ལ། མདུན་གྱི་ནམ་མཁར་སེང་
ཁྲི་མཐོ་ཞིང་ཡངས་པའི་སྟེང་དུ་སྣ་ཚོགས་པད་ཟླ་ཉི་མའི་
དཀྱིལ་འཁོར་གྱི་དབུས་སུ་དྲིན་ཅན་རྩ་བའི་བླ་མ་དང་་་་
དབྱེར་མེད་པའི་ཐུབ་པའི་དབང་པོ་ལ་དངོས་བརྒྱུད་ཀྱི་་་
བླ་མ་ཡི་དམ་སངས་རྒྱས་བྱང་སེམས་ཉན་རང་དཔའ་བོ་
• 41 •

སེར་སྔགས་གྲྭ་རིགས་བྷིཀྵ་ནམ་མཁའ་བསྟན་སྐྱོང་གིས་མཛད།
མཁའ་འགྲོ་ཆོས་སྐྱོང་སྲུང་མ་རྣམས་ཀྱིས་བསྐོར་བ་གསལ་
ལེགས་པར་བཏབ། རང་གི་གཡས་སུ་ཕ་གཡོན་དུ་མ་
མཐའ་སྐོར་དུ་རིགས་དྲུག་གི་སེམས་ཅན་རྣམས་སྨྲ་ཤེས་་་
དོན་གོ་བ་མིའི་རྣམ་པ་ཅན་དུ་གསལ་བར་དམིགས་ནས་་
རང་གཞན་སེམས་ཅན་ཐམས་ཅད་འཁོར་བ་དང་ངན་་་
སོང་གི་སྡུག་བསྔལ་ལ་འཇིགས་ཤིང་སྐྲག་པའི་བློ་དང༌།།
མདུན་གྱི་བླ་མ་དཀོན་མཆོག་རྣམས་ལ་དེ་ལས་སྐྱོབ་པའི་་
ནུས་པ་ཡོད་པར་ཤེས་པའི་སྒོ་ནས་སྐྱབས་སུ་འགྲོ་བ་ལ།
སངས་རྒྱས་ཆོས་དང་ཚོགས་ཀྱི་མཆོག་རྣམས་ལ། །བྱང་
ཆུབ་བར་དུ་བདག་ནི་སྐྱབས་སུ་མཆི། །ཞེས་གསུངས་པའི་
དོན་ནི། སངས་( ༥ ན）རྒྱས་ཞེས་ལོངས་སྤྲུལ་གྱི་སངས་རྒྱས་
རྣམས་དང་། ཆོས་དང་ཞེས་པ་ལུང་གི་ཆོས་པུ་ཏིའི་རྣམ་
པར་ཡོད་པ་དང་རྟོགས་པའི་ཆོས་སོ་སོའི་ཐུགས་རྒྱུད་ལ་་
མངའ་བ་རྣམས་སོ། །ཚོགས་ཀྱི་མཆོག་ཅེས་པ་ཐེག་ཆེན་
གྱི་དགེ་འདུན་ཉེ་བའི་སྲས་ཆེན་བརྒྱད་ལ་སོགས་པ་རྒྱལ་་
སྲས་བྱང་ཆུབ་སེམས་དཔའ་དང༌། ཐེག་དམན་གྱི་དགེ་
འདུན་རང་རྒྱལ་བཅུ་གཉིས་གནས་བརྟན་བཅུ་དྲུག་ལ་་་་
， 42 •

ཐུན་དྲུག་གི་འཁྲིད་ཡིག་རྡོ་རྗེ་འཆང་དབང་བླ་མའི་ཞལ་ལུང༌།
སོགས་པ་རྣམས་ལ་ནི་བྱང་ཆུབ་ཞེས་པ་སྐྱོན་མ་ལུས་པ་
བྱང་ཡོན་ཏན་མ་ལུས་པ་ཀུན་ཐུགས་སུ་ཆུབ་པའི་སངས་་
རྒྱས་མ་ཐོབ་ཀྱི་བར་དུ་བདག་ཁྱེད་རྣམས་ལ་སྐྱབས་སུ་་་་
མཆི་བ་སྟེ་འགྲོའོ་ཞེས་པ་སྟེ། དེ་ལྟར་ལན་གསུམ་སོགས་
སྐྱབས་འགྲོ་མང་ཉུང་སྐབས་དང་བསྟུན་པ་རེ་སྙིང་ཐག་་་
གོང་དུ་བཤད་པའི་རྣམ་སྣང་གི་དམ་
པ་ནས་བྱ་བ་ནི། 
ཚིག་དྲུག་གི་ནང་ཚན་དཀོན་མཆོག་གསུམ་ལ་སྐྱབས་སུ་་་
འགྲོ་བའི་དམ་ཚིག་གསུམ་དང༌། སྐྱབས་འགྲོའི་བསླབ་བྱ་
ཉིན་མཚན་དུས་དྲུག་ཏུ་སྐྱབས་སུ་འགྲོ་བ་ལ་བསླབ་
ལས། 
པར་གསུངས་པ་དེ་ཡིན་ནོ། །དེ་ནས་བདག་གིས་སྦྱིན་
སོགས་བགྱིས་པ་འདི་དག་གིས། །འགྲོ་ལ་ཕན་ཕྱིར་སངས་
རྒྱས་འགྲུབ་པར་ཤོག །ཅེས་པའི་དོན་ནི། བདག་གིས་སྦྱིན་
པ་ལ་སོགས་པའི་ཕར་ཕྱིན་དྲུག་དང་བསྡུ་བའི་དངོས་པོ་
བཞི་སོགས་བགྱིས་པ་འདི་དག་གི་མཐུ་ལ་བརྟེན་ནས་་་་
འགྲོ་བ་སེམས་ཅན་ལ་ཕན་པའི་ཕྱིར་དུ་རྫོགས་པའི་་་་་་
སངས་རྒྱས་ཀྱི་གོ་འཕང་དེ་འགྲུབ་པར་ཤོག་ཅིག་ཅེས་པ་
དེ་ལྟར་དུ་བསམ་ནས་ལན་གསུམ་བརྗོད་པ་ནི་སྨོན་
སྟེ། 
• 43.

སེར་སྔགས་གྲྭ་རིགས་བྷིཀྵ་ནམ་མཁའ་བསྟན་སྐྱོང་གིས་མཛད།
（ ༥ བ）སེམས་ཙམ་པོ་པའོ། །དེ་ནས། སེམས་ཅན་ཐམས་
ཅད་ཉེ་རིང་ཆགས་སྡང་དང༌། །བྲལ་ནས་ཁྱད་པར་
འཕགས་པའི་བདེ་བ་ཐོབ། །བཟོད་དཀའི་སྡུག་བསྔལ་རྒྱ་
མཚོ་ལས་བསྒྲལ་ཏེ། །ཐར་པ་དམ་པའི་བདེ་དང་བྲལ་མ་
གྱུར། །
ཅེས་པ་ནི་སེམས་ཅན་ཐམས་ཅད་མར་གྱུར་པས་
འགའ་ཞིག་ལ་ཉེ་བར་བཟུང་ནས་ཕན་འདོགས་པ་དང་་་
འགའ་ཞིག་ལ་རིང་བར་བཟུང་ནས་གནོད་སྐྱེལ་བའི་ཆ་་་
གཉིས་མི་བྱ་བར་ཆགས་སྡང་གཉིས་དང་བྲལ་བར་བྱའོ་་་
སྙམ་པ་བཏང་སྙོམས་ཚད་མེད་དང་། མི་འཇིགས་པའི་
སྦྱིན་པ། 
ཆགས་སྡང་དང་བྲལ་ནས་ཁྱད་པར་འཕགས་
པའི་བདེ་བ་ཐོབ་པར་གྱུར་ཅིག་སྙམ་པ་བྱམས་པ་ཚད་་་་
མེད་དང་། 
བྱམས་པའི་སྦྱིན་པ་སྟེ་རིན་འབྱུང་གི་དམ་
ཚིག་གཉིས་ཚང་། བཟོད་དཀའི་སྡུག་བསྔལ་རྒྱ་མཚོ་
ལས་བསྒྲལ་བ་སྟེ། བྱའོ་སྙམ་པ་སྙིང་རྗེ་ཚད་མེད་དང་།
ཐར་པ་དམ་པའི་བདེ་དང་བྲལ་བར་མ་གྱུར་ཅིག་སྙམ་པ་
དགའ་བ་ཚད་མེད་པ་སྟེ། ཚད་མེད་བཞི་བསྒོམ་པ་ནི་
སེམས་བསྐྱེད་ཀྱི་སྔོན་འགྲོ་ཡིན་ནོ། །འགྲོ་ཀུན་སྲིད་ཞིའི་
• 44 •

ཐུན་དྲུག་གི་འཁྲིད་ཡིག་རྡོ་རྗེ་འཆང་དབང་བླ་མའི་ཞལ་ལུང་།
འཇིགས་པ་ལས་སྒྲོལ་ཕྱིར། །རྫོགས་པའི་བྱང་ཆུབ་ཐོབ་
པར་འདོད་པའི་སེམས། །དེང་ནས་བཟུང་སྟེ་སངས་རྒྱས་
མ་ཐོབ་བར། །སྲོག་གི་ཕྱིར་ཡང་མི་བཏང་བཟུང་བར་
བགྱི། །ཞེས་པ་འགྲོ་བ་ཀུན་སྲིད་པ་འཁོར་བ་ཞི་བ་དམན་
པའི་མྱང་འདས་ཀྱི་འཇིགས་པ་དེ་ལས་སྒྲོལ་ཕྱིར་རྫོགས་་་
པའི་བྱང་ཆུབ་ཐོབ་འདོད་ཀྱི་སེམས་འདི་ཡང་དེ་རིང་་་་་་
ནས་བཟུང་སྟེ་སངས་རྒྱས་ཀྱི་གོ་འཕང་མ་ཐོབ་བར་སྲོག་་
གི་ཕྱིར་ཡང་ ༦ན） མི་བཏང་བ་བཟུང་བར་བགྱི་ན་གཞན་
ངོ་དང་དངོས་པོ་ལ་སོགས་པ་རྣམས་ཀྱི་ཕྱིར་མི་གཏོང་བ་
ལྟ་ཅི་སྨོས། ཞེས་པ་སྟེ། དེ་ལྟར་དུ་དམ་འཆའ་ཞིང་ཡིད་ལ་
བསམ་པར་བྱ་བ་ནི། སེམས་བསྐྱེད་ཆོ་གས་བཟུང་ཕྱིན་
ཆད་ཉིན་མཚན་དུས་དྲུག་ཏུ་སེམས་བསྐྱེད་དགོས་པར་་་
གསུངས་པའི་བསླབ་བྱ་དེ་བསྲུང་ཚུལ་ལོ། །དེ་ནས་འཇུག་
པའི་སེམས་བསྐྱེད་བཟུང་བར་འདོད་ནའང་། ཞེས་པའི་
འང་སྒྲ་དེས་འཇུག་སེམས་མ་བཟུང་ཀྱང་ཆོག་པ་ཡིན་་་་་
ཀྱང་སྤྲོ་ན། མདུན་གྱི་སྐྱབས་ཡུལ་གྱི་རྒྱལ་བ་སྲས་བཅས་
རྣམས་མངོན་སུམ་དུ་བཞུགས་པར་དམིགས་ནས་གཙོ་་་་
• 45 •

སེར་སྔགས་ ་གྲྭ་རིགས་བྷིཀཱ་ན མ ་ ་ཁའ ་བ སྟན་སྐྱོང་གིས་ ར་ ཛང།
ངོའི་རྗེས་སུ་ཟློས་པར་མོས་ཏེ། 
བླ་མ་སངས་རྒྱས་བྱང་
སེམས་ཀུན། །བདག་ལ་དགོངས་པར་མཛད་དུ་གསོལ། །
ཇི་ལྟར་སྔོན་གྱི་བདེ་གཤེགས་ཀྱིས། །བྱང་ཆུབ་ཐུགས་ནི་
བསྐྱེད་པ་དང་། །བྱང་ཆུབ་སེམས་དཔའི་བསླབ་པ་ལ། །
དེ་དག་རིམ་བཞིན་གནས་པ་ལྟར། །བདག་ཀྱང་འགྲོ་ལ་
ཕན་དོན་དུ། །བྱང་ཆུབ་སེམས་ནི་བསྐྱེད་བགྱི་ཞིང༌། །
བྱང་ཆུབ་སེམས་དཔའི་བསླབ་པ་ལ། །རིམ་པ་བཞིན་དུ་
བསླབ་པར་བགྱི། །ཞེས་བརྗོད་པའི་དོན་ནི། བླ་མ་སངས་
རྒྱས་བྱང་ཆུབ་སེམས་དཔའ་ཐམས་ཅད་བདག་ལ་ཐུགས་་
བརྩེ་བ་ཆེན་པོའི་སྒོ་ནས་དགོངས་པ་གཏད་དུ་གསོལ་་་་་
སྙམ་དུ། 
ཇི་ལྟར་ཏེ་དཔེར་ན་སྔོན་གྱི་བདེ་བར་གཤེགས་
པ་རྣམས་ཀྱིས་དང་པོར་བྱང་ཆུབ་མཆོག་ཏུ་ཐུགས་ནི་་་་
ངེས་པར་བསྐྱེད་པ་དང༌། དེ་ནས་རྒྱལ་སྲས་བྱང་ཆུབ་
སེམས་དཔའ་རྣམས་ཀྱིས་བསླབ་པ་ཕར་ཕྱིན་དྲུག་དང་་་་- ，。
བསྡུ་བའི་དངོས་པོ་བཞི་ལ་སོགས་པ་དེ་དག་ལ་རིམ་པ་་་
བཞིན་དུ་གནས་པ་ལྟར་( ༦བ) བདག་ཀྱང་འགྲོ་བ་སེམས་
ཅན་རྣམས་ལ་ཕན་པའི་དོན་དུ་བྱང་ཆུབ་ཀྱི་སེམས་ནི་་་་་
•.16 .

ཐུན་དྲུག་གི་འཁྲིད་ཡིག་རྡོ་རྗེ་འཆང་ད བ ང་བླ་མའི་ཞལ་ལུང་།
བསྐྱེད་པར་བགྱི་ཞིང་། བྱང་ཆུབ་སེམས་དཔའི་བསླབ་
པའི་གནས་མཐའ་དག་ལ་སློབ་དགོས་པ་དེ་ཡང་དངོས་་་
སུ་ནུས་པ་རྣམས་ལག་ལེན་ལ་འགེལ་བ་དང་། མི་ནུས་པ་
མགོ་དང་རྐང་ལག་གཏོང་བ་སོགས་མི་བྱ་བ་ནི། སྙིང་
རྗེའི་བསམ་པ་མ་དག་པར། །ལུས་ནི་གཏོང་བར་མི་བྱའོ། །
ཞེས་གསུངས་པ་ལྟར། ཡིད་ཀྱིས་དངོས་སུ་གཏོང་བ་སྨོན་
ལམ་གྱི་ཡུལ་དུ་བྱས་ཏེ་རིམ་པ་དེ་བཞིན་དུ་བསླབ་པར་་་་
བགྱིའོ། །ཞེས་པ་སྟེ། དེ་ལྟར་ལན་གསུམ་བརྗོད་ཅིང་བྱང་
ཆུབ་སེམས་དཔའི་སྤྱོད་པ་ཐམས་ཅད་ལ་བསླབ་པར་ཁས་
བླང་བར་བྱའོ། །འདིའི་དགོངས་གསོལ་ཚིག་རྐང་གཉིས་
པོ་དེ་གཞུང་དུ་མ་བྱུང་ཡང་རྗེ་ཉིད་ཀྱིས་ཐུན་དྲུག་རྣལ་་་
འབྱོར་ཉམས་སུ་ལེན་ཚུལ་ཐབས་མཁས་དེད་དཔོན་དུ་་་
བཀོད་པ་ལྟར་དམ་པ་འགའི་ཕྱག་ལེན་དུའང་མཐོང་བས་
ལེགས་པ་ཡིན་ནོ། །དེ་ནས་སྐྱབས་ཡུལ་རྣམས་མཐའ་ནས་
འོད་དུ་ཞུ་བ་ཐུབ་པའི་དབང་པོ་ལ་ཐིམ། ཐུབ་པའི་
དབང་པོ་ཡང་འོད་དུ་ཞུ་ནས་རང་གི་སྨིན་མཚམས་སུ་་་་
ཐིམ་པས་རང་ཉིད་ཐུབ་པའི་དབང་པོའི་སྐུ་དྭངས་གསལ་

སེར་སྔགས་གྲྭ་རིགས་བྷིཀྵ་ནམ་མཁའ་བསྟན་སྐྱོང་གིས་མཛད།
འོད་ཀྱི་རང་བཞིན་ཅན་མཚན་དཔེས་སྤྲས་པར་ལམ་གྱིས་
བཞེངས་པར་མོས་ནས་སྔོན་དུ་སེམས་བསྐྱེད་པའི་འབྲས་་
དུས་ཀྱི་སངས་རྒྱས་དངོས་གྲུབ་པ་དེ་ངའོ་སྙམ་པའི་ང་་་་
རྒྱལ་འཇོག་པ་ནི་སེམས་བསྐྱེད་མན་ངག་འབྲས་བུ་ལམ་་་
དུ་ཁྱེར་བ་དབེན་ས་སྙན་རྒྱུད་ཀྱི་གདམས་པའོ། ། དེ་ནས།
དེང་དུས་བདག་ཚེ་འབྲས་བུ་ཡོད། །མི་ཡི་སྲིད་པ་ལེགས་
པར་ཐོབ། །དེ་རིང་སངས་རྒྱས་( ༧ན）རིགས་སུ་སྐྱེས། །
སངས་རྒྱས་སྲས་སུ་ད་གྱུར་ཏོ། །ད་ནི་བདག་གིས་ཅི་ནས་
ཀྱང་། །རིགས་དང་མཐུན་པའི་ལས་བརྩམས་ཏེ། །སྐྱོན་
མེད་བཙུན་པའི་རིགས་འདི་ལ། །རྙོག་པར་མི་འགྱུར་དེ་
ལྟར་བྱ། །ཞེས་པའི་དོན་ནི། དེང་དུས་ཏེ་དེ་རིང་བདག་
ཚེ་རིང་དུ་གནས་པ་འབྲས་བུ་ཡོད་པ་ཡིན་ཏེ་མི་ཡི་སྐྱེ་
བའི་སྲིད་པ་ལེགས་པར་ཐོབ་ནས་དེ་རིང་སངས་རྒྱས་ཀྱི་་
རིགས་སུ་སྐྱེས་ནས་སངས་རྒྱས་ཀྱི་སྲས་བྱང་ཆུབ་སེམས་་་
དཔའི་གྲས་སུ་ད་ལྟ་གྱུར་ཏོ་སྙམ་པ་ནི་སེམས་བསྐྱེད་ཀྱི་་་་
མཇུག་གི་ཆོ་ག་དགའ་བ་བསྒོམ་པ་དང་། ད་ནི་བདག་
གིས་ཅི་ནས་ཀྱང་བྱང་ཆུབ་སེམས་དཔའི་རིགས་དང་་་་་་
• 48，

ཐུན་དྲུག་གི་འཁྲིད་ཡིག་རྡོ་རྗེ་འཆང་དབང་བླ་མའི་ཞལ་ལུང་།
མཐུན་པའི་ལས་འབའ་ཞིག་ལས་བརྩམས་ཏེ་སྐྱོན་གཏན་་
ནས་མེད་པའི་བཙུན་པའི་རིགས་འདི་ལ་ལྟུང་བས་རྙོག་་་
པར་མི་འགྱུར་བ་སྟེ་མ་གོས་པ་དེ་ལྟར་བྱའོ། །ཞེས་པ་སྟེ།
དེ་ལྟར་བསམ་པ་ནི་བག་ཡོད་སྒོམ་པ་དང༌། སྨོན་སེམས་
ཀྱི་བསླབ་བྱར་ཉིན་མཚན་དུས་དྲུག་ཏུ་སེམས་བསྐྱེད་ཀྱི་་་
ཕན་ཡོན་བསམ་པར་གསུངས་པ་དེ་ཡང་འདིས་འགྲུབ་པ་
ཡིན་ནོ། །དེ་ནས། མདུན་གྱི་ནམ་མཁར་ཡིད་འཕྲོག་རིན་
ཆེན་ཁྲི། །ཆུ་སྐྱེས་ཉི་ཟླ་རྒྱས་པའི་དཀྱིལ་འཁོར་སྟེང་། ། རྩ་
བའི་བླ་མ་ཁྱབ་བདག་རྡོ་རྗེ་འཆང་། ། སྐུ་མདོག་སྔོན་པོ་
ཞལ་གཅིག་ཕྱག་གཉིས་ཀྱིས། །རྡོར་དྲིལ་བཟུང་ནས་རང་
འདྲའི་ཡུམ་ལ་འཁྱུད། །མཚན་དཔེའི་གཟི་འབར་རིན་
ཆེན་རྒྱན་མང་འཛིན། །ཡིད་འཕྲོག་ལྷ་རྫས་གོས་ཀྱི་ན་
བཟའ་ཅན། །དྲན་པ་ཙམ་གྱིས་གདུང་བ་ཀུན་སེལ་ཅིང་། །
སྐྱབས་མཆོག་མ་ལུས་འདུས་པའི་བདག་ཉིད་དུ། །སྐྱིལ་
ཀྲུང་( ༧བ） ཚུལ་གྱིས་བཞུགས་པའི་གནས་གསུམ་དུ། །ཡི་
གེ་གསུམ་མཚན་ཧཱུཾ་གི་འོད་ཟེར་གྱིས། །རང་བཞིན་གནས་
ནས་བླ་མ་རྡོ་རྗེ་འཆང༌། །ཛཧཱུྃ་བཾ་ཧོ་གཉིས་སུ་མེད་པར་
• 19 .

སེར་སྔགས་གྲྭ་རིགས་བྷིཀྵ་ནམ་མཁའ་བསྟན་སྐྱོང་གིས་མཛད། །
གྱུར། །ཅེས་པའི་དོན་ནི། མདུན་གྱི་ནམ་མཁར་ཡིད་རབ་
ཏུ་འཕྲོག་པའི་རིན་ཆེན་དུ་མ་ལས་གྲུབ་པའི་ཁྲིའི་སྟེང་དུ་
ཆུ་སྐྱེས་ཏེ་སྣ་ཚོགས་པདྨ་དང་དེའི་སྟེང་དུ་ཉི་མའི་དཀྱིལ་
འཁོར་དེའི་སྟེང་དུ་ཟླ་བ་རྒྱས་པ་སྟེ་ཉ་གང་བའི་དཀྱིལ་་་་་
འཁོར་གྱི་སྟེང་དུ་རྩ་བའི་བླ་མ་དང་དབྱེར་མེད་པའི་ཁྱབ་
བདག་རྡོ་རྗེ་འཆང་སྐུ་མདོག་སྔོན་པོ་ཞལ་གཅིག་ཕྱག་་་་་་
གཉིས་ཀྱི་གཡས་གསེར་གྱི་རྡོ་རྗེ་རྩེ་ལྔ་པ་དང་གཡོན་་་་་་
གསེར་གྱི་རྡོ་རྗེ་ཕྱེད་པས་ཡུ་བ་བྱས་པའི་དངུལ་དཀར་གྱི་
དྲིལ་བུ་བཟུང་ནས་རང་འདྲའི་ཡུམ་རྡོ་རྗེ་དབྱིངས་ཀྱི་་་་་
དབང་ཕྱུག་མ་ཕྱག་གཉིས་མཆན་འོག་ནས་འཁྱུད་པ་་་་་་
མཚན་བཟང་པོ་སུམ་ཅུ་རྩ་གཉིས་དང་དཔེ་བྱད་བཟང་་་
པོ་བརྒྱད་ཅུས་སྤྲས་པས་གཟི་བརྗིད་འབར་བའི་རིན་པོ་་་
ཆེའི་དབུ་རྒྱན། སྙན་རྒྱན། མགུལ་རྒྱན། ཕྱག་གདུབ།
ཞབས་གདུབ། སེ་མོ་དོ། དོ་ཤལ། འོག་པག་སྟེ་རྒྱན་མང་པོ་
འཛིན་ཅིང་། ཡིད་དུ་འཕྲོག་པའི་ལྷ་རྫས་ཀྱི་གོས་བཀྲམ་
ན་སྟོང་གསུམ་ཁྱབ་པ་བསྡུས་ན་མཛུབ་མོའི་རྩེར་ཐེག་པ་་
དེ་ལྟ་བུའི་གོས་ཀྱི་ན་བཟའ་ཅན་ཡིད་ལ་དྲན་པ་ཙམ་་་་་
• 50 •

ཐུན་དྲུག་གི་འཁྲིད་ཡིག་རྡོ་རྗེ་འཆང་དབང་བླ་མའི་ཞལ་ལུང་།
གྱིས་གདུང་བ་མ་ལུས་པ་ཀུན་སེལ་ཞིང་། སྐྱབས་དཀོན་
མཆོག་གསུམ་མ་ལུས་པ་འདུས་པའི་བདག་ཉིད་དུ་ཡབ་་་
རྡོ་རྗེའི་སྐྱིལ་ཀྲུང་དང་ཡུམ་པདྨའི་སྐྱིལ་ཀྲུང་གི་ཚུལ་གྱིས་་
བཞུགས་པའི་སྤྱི་བོ། མགྲིན་པ། སྙིང་ག་སྟེ་གནས་གསུམ་
དུ་ཡི་གེ་ཨོཾ་ཨཱཿཧཱུྃ་གསུམ་གྱིས་མཚན་པས་ཐུགས་ཀའི་ཧཱུྃ་་་་
གི་འོད་ཟེར་དམར་པོ་ལྕགས་ཀྱུ་ལྟ་བུ་ཕྱོགས་བཅུར་སྤྲོས་་
པས་རང་བཞིན་ཆོས་སྐུའི་( ༨ ན) གནས་ནས་བླ་མ་རྡོ་རྗེ་་་
འཆང་ལ་ཕྱོགས་བཅུའི་སངས་རྒྱས་དང་། བྱང་ཆུབ་
སེམས་དཔའི་ཚོགས་ཀྱིས་བསྐོར་བ་སྤྱན་དྲངས་པ་རྡོ་རྗེ་་་
འཆང་ལ་མཚོ་ཆེན་པོ་ལ་ཁ་བ་བབས་པ་ལྟར་ཛཞེས་་་་་་
པའི་ཚེ་མི་ཐོག་ཏུ་མི་བརྩིགས་པ་བཞིན་དམ་ཚིག་པའི་་་་
ཧཱུཾ་ཞེས་པའི་ཚེ་ཐིམ་ནས་དམ་ཡེ་
དབུ་གཙུག་ཏུ་བྱོན། 
གཉིས་མ་འདྲེས་པ་སོ་སོར་བཞུགས་པར་བསམ། ཐཾ་ཞེས་
པའི་ཚེ་དབྱེར་མེད་རོ་གཅིག་ཏུ་འདྲེས་པར་བསམ། ཧོ
ཞེས་པའི་ཚེ་དམ་ཚིག་པ་ལ་ཡེ་ཤེས་པ་མི་དགྱེས་པ་མེད་་་
པ་དགྱེས་བཞིན་དུ་གཉིས་སུ་མེད་པར་གྱུར། ཞེས་པ་སྟེ།
དེ་ལྟར་དུ་བསམ་པ་ནི་བླ་མ་ལྔ་བཅུ་པ་ལས། སློབ་དཔོན་
• 51 .

སེར་སྔགས་གྲྭ་རིགས་བྷིཀྵ་ནམ་མཁའ་བསྟན་སྐྱོང་གིས་མཛད།
དང་ནི་རྡོ་རྗེ་འཛིན། །ཐ་དད་པ་ནི་མི་རྟག་གོ །ཞེས་
གསུངས་པ་དང་། གོང་གི་མི་བསྐྱོད་པའི་དམ་ཚིག་བཞིའི་
ནང་ཚན་སློབ་དཔོན་འཛིན་པའི་དམ་ཚིག་ཐུན་དྲུག་ཏུ་་་
བསྐྱང་བ་ཡིན་ནོ། ། དེ་ནས། གང་གི་དྲིན་གྱི་བདེ་ཆེན་ཉིད།
སྐད་ཅིག་གིས་ནི་ཐོབ་གྱུར་པ། །བླ་མ་རིན་ཆེན་ལྟ་བུ་ཡི། །
རྡོ་རྗེ་ཅན་ཞབས་པད་ལ་འདུད། །ཅེས་པའི་དོན་ནི། ལག་
པ་གཉིས་ཐལ་མོ་སྦྱར་ལ། བླ་མ་གང་གི་བཀའ་དྲིན་གྱིས་
མཐར་ཐུག་པའི་བདེ་བ་ཆེན་པོའི་གནས་སྐད་ཅིག་གིས་་་
ཏེ་སྙིགས་དུས་ཀྱི་ཚེ་ཐུང་གཅིག་ལ་ནི་ཐོབ་པར་འགྱུར་་་་
བར་མཛད་པའི་བླ་མ་རིན་པོ་ཆེ་དབང་གི་རྒྱལ་པོ་ལྟ་་་་་་
བུའི་སྐུ་རྡོ་རྗེ་ཅན་ཏེ་རྡོ་རྗེ་འཆང་གི་ཞབས་ཀྱི་པདྨ་ལ་་་་་
རང་གི་ལུས་ཀྱི་མཐོ་ཤོས་མགོ་བོས་གཏུགས་ཏེ་སྒོ་གསུམ་་
གུས་པས་འདུད་དེ་ཕྱག་འཚལ་ལོ་ཞེས་( ༨བ) པ་ཡིན་པས།
དེ་ནི་འཇུག་སྡོམ་གྱི་བསླབ་བྱར་སྡོམ་པ་ཉི་ཤུ་པ་ལས།
དཀོན་མཆོག་གསུམ་ལ་གསུམ་མི་མཆོད། ། ཅེས་གསུངས་
པ་དང་། བླ་མ་ལྔ་བཅུ་པ་ལས། མཆོག་ཏུ་དད་པའི་དུས་
གསུམ་དུ། །ཞབས་ལ་སྤྱི་བོས་ཕྱག་བྱའོ། །ཞེས་གསུངས་
• 52 •

ཐུན་དྲུག་གི་འཁྲིད་ཡིག་རྡོ་རྗེ་འཆང་དབང་བླ་མའི་ཞལ་ལུང་།
པའི་བསླབ་བྱ་བསྲུང་ཚུལ་ལོ། །དེ་ནས། བདག་པོས་
བཟུང་དང་མ་བཟུང་དང༌། །དངོས་བཤམས་ཡིད་ཀྱིས་
སྤྲུལ་པ་ལས། །བྱུང་བ་ཕྱི་ནང་གསང་བ་ཡི། ། སྣ་ཚོགས་
མཆོད་སྤྲིན་རྒྱ་མཚོས་མཆོད། །ཅེས་པའི་དོན་ནི། རང་གི་
བདག་པོས་བཟུང་བ་དང་མ་བཟུང་བ་སྤྱོད་འཇུག་ཏུ། ཆུ་
གཙང་ཡིད་དུ་འོང་བ་ཅི་ཡོད་དང་། །ཞེས་གསུངས་པ་
ལྟར་སྒེར་བདག་ཏུ་མ་བཟུང་བའི་མཆོད་པར་འོས་པ་ཇི་་
སྙེད་ཡོད་པ་ཐམས་ཅད་དང་། དངོས་སུ་བཤམས་པ་དང་
ཏིང་ངེ་འཛིན་གྱི་ཡིད་ཀྱིས་སྤྲུལ་པ་ལས་བྱུང་བའི་ཕྱིའི་་་་
མཆོད་པ་ཆུ་གཉིས་ཉེར་སྤྱོད་རོལ་མོ་སོགས་དང་། ནང་
གི་མཆོད་པ་ནང་མཆོད་འབུལ་བ། གསང་བའི་མཆོད་
པ་རང་གི་ཐུགས་ཀ་ནས་ལྷ་མོ་མཛེས་ཤིང་ཡིད་དུ་འོང་་་
བ་སྤྲོས་ནས་རྡོ་རྗེ་དབྱིངས་ཀྱི་དབང་ཕྱུག་མར་ཐིམ་པས་་
ཐུགས་རྒྱུད་ལ་བདེ་བ་འཁྲུངས་པར་བསམ་པ་དང་། དེའི་
རྐྱེན་གྱིས་ཆོས་ཐམས་ཅད་རང་བཞིན་མེད་པར་གཟིགས་་
པའི་དེ་ཁོ་ན་ཉིད་ཀྱིས་མཆོད་པ་ཚང་བ་ཡིན་པས་ཚིག་་་་
ལ་དངོས་སུ་མ་ཐོན་ཀྱང་ཤུགས་ལ་བསྟན་པ་ཡིན་པས་དེ་
: 53.

སེར་སྔགས་གྲྭ་རིགས་བྷིཀྵ་ནམ་མཁའ་བསྟན་སྐྱོང་གིས་མཛད། །
ལྟ་བུའི་སྣ་ཚོགས་པའི་མཆོད་སྤྲིན་རྒྱ་མཚོ་ཆེན་པོའི་ཆུ་་་་
རྡུལ་གྱི་གྲངས་དང་མཉམ་པས་མཆོད་ཅེས་པ་སྟེ། དེ་ལྟར་
དུ་མཆོད་པ་འབུལ་བ་ནི་གོང་གི་དོན་གྲུབ་ཀྱི་དམ་ཚིག་་་་
གཉིས་ཀྱི་ནང་ཚན་( ༩ ན）མཆོད་པའི་དམ་ཚིག་གོ །
དེ་ནས་མཎྜལ་འབུལ་བ་ལ། རྗེ་རིན་པོ་ཆེའི་བཞེད་
སྲོལ་ཐུན་མོང་མ་ཡིན་པ་ཚོམ་བུ་ཉེར་གསུམ་མ་འབུལ་་་་
བའི་ལྗགས་བཤད་མཛད་པ་ལྟར་གྱི་ངག་འདོན་ནི། ཨོཾ་
བཛྲ་བྷཱུ་མི་ཨཱཿཧཱུྃ། དབང་ཆེན་གསེར་གྱི་ས་གཞི། ཨོཾ་བཛྲ་
རེ་ཁེ་ཨཱཿཧཱུྃ། ལྕགས་རིའི་མུ་ཁྱུད། དབུས་སུ་རི་རབ། ཤར་
ལུས་འཕགས་པོ། ལྷོ་འཛམ་བུ་གླིང་། ནུབ་བ་ལང་སྤྱོད།
བྱང་སྒྲ་མི་སྙན། ལུས་དང་ལུས་འཕགས། རྔ་ཡབ་དང་རྔ་
ཡབ་གཞན། གཡོ་ལྡན་དང་ལམ་མཆོག་འགྲོ། སྒྲ་མི་སྙན་
དང་སྒྲ་མི་སྙན་གྱི་ཟླ། གླང་པོ་རིན་པོ་ཆེ། ཁྱིམ་བདག་རིན་
པོ་ཆེ། རྟ་རིན་པོ་ཆེ། བཙུན་མོ་རིན་པོ་ཆེ། དམག་དཔོན་
རིན་པོ་ཆེ། འཁོར་ལོ་རིན་པོ་ཆེ། ནོར་བུ་རིན་པོ་ཆེ།
གཏེར་ཆེན་པོ། ཉི་མ། ཟླ་བ། བདག་གཞན་ལུས་ངག་ཡིད་
གསུམ་ལོངས་སྤྱོད་དུས་གསུམ་དགེ་ཚོགས་དང༌། །རིན་
， 54 .

ཐུན་དྲུག་གི་འཁྲིད་ཡིག་རྡོ་རྗེ་འཆང་དབང་བླ་མའི་ཞལ་ལུང་།
ཆེན་མཎྜལ་བཟང་པོ་ཀུན་བཟང་མཆོད་པའི་ཚོགས་དང་།
བཅས། །བློ་ཡིས་བླངས་ནས་བླ་མ་ཡི་དམ་དཀོན་མཆོག་
གསུམ་ལ་འབུལ། །ཐུགས་རྗེའི་དབང་གིས་བཞེས་ནས་
བདག་ལ་བྱིན་གྱིས་བརླབ་ཏུ་གསོལ། །ཞེས་པའི་དོན་ནི།
བདག་དང་གཞན་གྱི་སེམས་ཅན་ཐམས་ཅད་ཀྱི་ལུས་དང་
ངག་དང་ཡིད་གསུམ་དང་ལོངས་སྤྱོད་ཀྱི་རིགས་ཇི་སྙེད་་་
ཡོད་པ་ཐམས་ཅད་དང་། དགེ་བའི་རྩ་བ་སྔོན་ཚེ་རབས་
ཐོག་མ་མེད་པ་ནས་བསགས་པ་དང་། མ་འོངས་པའི་
དུས་སུ་གསོག་པར་འགྱུར་བ་དང༌། ད་ལྟ་གསོག་བཞིན་
པའི་དུས་གསུམ་གྱི་དགེ་ཚོགས་ཅི་མཆིས་པ་དང་བཅས་་་
པ་རིན་པོ་ཆེ་རིན་ཐང་མེད་པ་དུ་མ་( ༩བ)ལས་གྲུབ་པའི་་
མཎྜལ་ཚོམ་བུ་ཉེར་གསུམ་མའི་རྣམ་པར་ཤར་བ་དེའི་་་་་
གླིང་བཞི་གླིང་ཕྲན་རི་རབ་དང་བཅས་པ་རེ་རེའི་སྟེང་་་་
ནས་འོད་ཟེར་ཉི་ཤུ་རྩ་ལྔ་པ་རེ་རེ་སྤྲོས་པའི་སྣེ་མོར་་་་་་
པདྨའི་ལྟེ་བར་ཀུན་ཏུ་བཟང་པོ་ཕྱག་གཉིས་ཐུགས་ཀར་་་
ཐལ་མོ་སྦྱར་བའི་བར་དུ་ཡིད་བཞིན་གྱི་ནོར་བུ་བསྣམས་
པ་དེ་རྣམས་ཀྱི་མཐའ་སྐོར་དུ་ངོ་བོ་རང་གི་ལུས་ལོངས་་་་
• 55 •

སེར་སྔགས་གྲྭ་རིགས་བྷིཀྵ་ནམ་མཁའ་བསྟན་སྐྱོང་གིས་མཛད།
སྤྱོད་ཡིན་པ་ལ་རྣམ་པ་བཀྲ་ཤིས་རྟགས་བརྒྱད་རྫས་་་་་་་་
བརྒྱད། རྒྱལ་སྲིད་རིན་པོ་སྣ་བདུན་དང་ཉེ་བའི་རིན་ཆེན་
སྣ་བདུན་ལ་སོགས་པ་ཡོད་པ་དང་། དེ་རེ་རེའི་ལྟེ་བ་ནས་
འོད་ཟེར་ཉི་ཤུ་རྩ་ལྔ་ལ་སོགས་པ་སྔར་བཞིན་དཔག་ཏུ་་་་
མེད་པ་སྤྲོས་པས་ཀུན་ཏུ་བཟང་པོའི་མཆོད་པའི་ཚོགས་་་
མདུན་གྱི་ནམ་མཁའི་དབྱིངས་ཐམས་ཅད་གང་བ་དང་་་་
བཅས་པ་ཏིང་ངེ་འཛིན་གྱི་བློ་ཡིས་བླངས་ནས་བླ་མ་རྡོ་
རྗེ་འཆང་ཡི་དམ་རྒྱུད་སྡེ་བཞི། སངས་རྒྱས་དཀོན་མཆོག །
ཆོས་དཀོན་མཆོག །དགེ་འདུན་དཀོན་མཆོག་སྟེ་སྐྱབས་
གསུམ་མ་ལུས་འདུས་པའི་བདག་ཉིད་ཁྱེད་ལ་འབུལ་བ་་་
ལགས་ན་ཐུགས་རྗེ་ཆེན་པོའི་དབང་གིས་བཞེས་ནས་་་་་་
བདག་གཞན་སེམས་ཅན་ཐམས་ཅད་ལ་མཆོག་དང་ཐུན་་
མོང་གི་དངོས་གྲུབ་མ་ལུས་བསྩལ་ཞིང་བྱིན་གྱིས་བརླབ་་་
ཏུ་གསོལ་ཞེས་པ་སྟེ། དེ་ལྟ་བུའི་དམིགས་པ་གསལ་བར་
བྱས་ལ་མཎྜལ་འབུལ་བ་ནི། སྨོན་སེམས་ཀྱི་བསླབ་བྱར།
སེམས་བསྐྱེད་འཕེལ་བའི་ཕྱིར་དུ་ཚོགས་གསོག་པ་དང་།
ལྔ་བཅུ་པ་ལས། དཀྱིལ་འཁོར་མེ་ཏོག་བཅས་ཐལ་མོས། །
， 56 .

ཐུན་དྲུག་གི་འཁྲིད་ཡིག་རྡོ་རྗེ་འཆང་དབང་བླ་མའི་ཞལ་ལུང་།
སྟོན་པ་བླ་མ་བསྙེན་བཀུར་ཞིང་། །ཞེས་གསུངས་པའི་
བསླབ་བྱ་བསྲུང་ཚུལ་ལོ། །དེ་ནས། དུས་གསུམ་ཕྱོགས་
བཅུའི་བདེ་གཤེགས་མ་( ༡༠ ན） ལུས་པ། །གང་འདུལ་ཇི་
བཞིན་ངུར་སྨྲིག་རྣམ་རོལ་གྱི། །གྲངས་མེད་ཞིང་དུ་རྒྱལ་
བའི་མཛད་པ་ཅན། །བླ་མ་རིན་པོ་ཆེ་ལ་གསོལ་བ་
འདེབས། །ཞེས་པའི་དོན་ནི། འདས་པ་དང་མ་འོངས་
པ་དང་ད་ལྟ་སྟེ་དུས་གསུམ་དང་ཕྱོགས་བཅུའི་བདེ་བར་་
གཤེགས་པ་མ་ལུས་པ་རྣམས་གཅིག་ཏུ་བསྡུས་པའི་ངོ་བོ་་
བཀའ་དྲིན་གསུམ་ལྡན་གྱི་བླ་མ་ཁྱེད་ཀྱིས་གང་ལ་གང་་་་
འདུལ་གྱི་སྤྲུལ་པའི་བཀོད་པ་མཐའ་ཡས་པས་ཚུལ་ཇི་ལྟ་
བ་བཞིན་མཛད་པ་བདག་ཅག་གདུལ་བྱ་སྐལ་ལྡན་རྣམས་
ཀྱི་ཕྱིར་དུ་དགེ་སློང་ངུར་སྨྲིག་འཛིན་པའི་རྣམ་རོལ་གྱིས་་
སྐུར་བསྟེན་ནས་གྲངས་མེད་པའི་ཞིང་དུ་རྒྱལ་བའི་མཛད་
པ་ཅན་ཏེ་རྒྱལ་བ་སྲས་བཅས་ཀྱི་མཛད་པ་མཐའ་དག་་་་
སྒྲུབ་པར་མཛད་པའི་བླ་མ་རིན་པོ་ཆེ་ཁྱེད་ལ་གསོལ་བ་་་་
འདེབས་པ་སྟེ་སྐུ་གསུང་ཐུགས་ཀྱི་ཡོན་ཏན་དྲན་ནས་ཞུ་་
བ་འབུལ་ཞེས་པའོ། ། དེ་ནི་བླ་མ་ལ་དད་གུས་བསྒོམ་པ་
• 57.

སེར་སྔགས་གྲྭ་རིགས་བྷིཀྵ་ནམ་མཁའ་བསྟན་སྐྱོང་གིས་མཛད།
དང་། རྡོ་རྗེ་འཆང་གི་བློ་དམན་བསམ་པའི་ངོར། །རབ་
འབྱམས་རྒྱལ་བའི་འཁོར་ལོ་མཐའ་དག་ལས། །ལྷག་པའི་
ཞིང་གི་དམ་པར་ལེགས་བསྔགས་པའི། ། བླ་མ་རིན་པོ་ཆེ་
ལ་གསོལ་འདེབས། ཞེས་པའི་དོན་ནི། རྒྱལ་བ་རྡོ་རྗེ་
འཆང་གི་བདག་ཅག་བློ་དམན་པའི་བསམ་པའི་ངོ་བོར་་་
ཞིང་རབ་འབྱམས་མཐའ་ཡས་པའི་རྒྱལ་བའི་འཁོར་ལོ་་་་
གྲངས་མེད་མཐའ་དག་ལས་བླ་མ་ལྷག་པའི་ཞིང་གི་དམ་
པར་རབ་མཆོག་ཏུ་ལེགས་པར་བསྔགས་པར་མཛད་པའི་་
བླ་མ་རིན་པོ་ཆེ་ལ་གསོལ་བ་འདེབས་སོ་ཞེས་པ་སྟེ། དེ་ནི་
བཀའ་དྲིན་དྲན་( ༡༠ བ)པ་དང༌། མཆོག་དང་ཐུན་མོང་
དངོས་གྲུབ་མ་ལུས་ཀུན། །མགོན་ཁྱོད་ཚུལ་བཞིན་བསྟེན་
པའི་རྗེས་འགྲོ་བར། །མཐོང་ནས་ལུས་དང་སྲོག་ཀྱང་
ཡོངས་བཏང་སྟེ། །ཁྱོད་མཉེས་ཁོ་ན་སྒྲུབ་པར་བྱིན་གྱིས་
རློབས། ། ཞེས་པའི་དོན་ནི། མཆོག་དང་ཐུན་མོང་གི་
དངོས་གྲུབ་མ་ལུས་པ་ཀུན་མགོན་པོ་ཁྱོད་བསྟེན་ཚུལ་་་་་
རྒྱལ་བས་གསུངས་པ་བཞིན། བསྟེན་པའི་རྗེས་སུ་འགྲོ་
བར་མཐོང་ནས་ལུས་དང་སྲོག་ཀྱང་ཡོངས་སུ་བཏང་ནས་
: 58 •

ཐུན་དྲུག་གི་འཁྲིད་ཡིག་རྡོ་རྗེ་འཆང་དབང་བླ་མའི་ཞལ་ལུང་
སྐྱབས་མགོན་བླ་མ་ཁྱེད་མཉེས་པ་ཁོ་ན་སྒྲུབ་པར་བྱིན་་་་་
གྱིས་རློབས་ཤིག་ཅེས་པ་སྟེ། དེ་ལྟར་དུ་བསམ་པ་ནི་སྦྱོར་
བས་བསྟེན་ཚུལ་ཏེ། བླ་མ་དམ་པ་བསམ་སྦྱོར་གཉིས་ཀྱི་
བསྟེན་པའི་ཕན་ཡོན་དང་མ་བསྟེན་པའི་ཉེས་དམིགས་་་
རྣམས་མདོ་རྒྱུད་དམ་པའི་མན་ངག་ལས་འབྱུང་བ་ལྟར་་་
བློ་ནུས་ཅི་ཡོད་ཀྱིས་བསམས་ནས་བླང་དོར་ཚུལ་བཞིན་
དུ་བྱེད་པར་དམ་བཅའ་བ་ནི་བཤེས་གཉེན་བསྟེན་ཚུལ་་་
དང་ལྔ་བཅུ་པའི་དམ་ཚིག་བསྲུང་ཚུལ་ལོ། །དེ་ལྟར་
གསོལ་བ་བཏབ་པས་བླ་མ་མཆོག །རང་གི་སྤྱི་བོའི་གཙུག་
སླར་ཡང་དགྱེས་བཞིན་ཐིམ་པས་རང་ཉིད་
ཏུ་ས་མཱ་ཛ 
དང༌། །འོད་གསལ་ཆོས་སྐུའི་ངང་དུ་རོ་གཅིག་གྱུར། །ཅེས་
པའི་དོན་ནི། དེ་ལྟར་གསོལ་བ་རྩེ་གཅིག་ཏུ་བཏབ་པས་
བླ་མ་མཆོག་རང་གི་སྤྱི་བོའི་གཙུག་ཏུ་རང་དང་ཞལ་ལྟ་་་
ཕྱོགས་མཐུན་པར་བྱོན་པར་བསམ་པ་དང་སྙམ་དུ། རྡོ་
རྗེ་བསྡུ་བའི་ཕྱག་རྒྱ་ཞེས་པ་ལག་པ་གཡས་གཡོན་གཉིས་་
བསྣོལ་མར་བྱས་ནས་དཔུང་པ་གཡས་གཡོན་གྱི་ཐད་དུ་་་
སེ་གོལ་( ༡ ༡ ན) གཏོགས་ལ་ས་མཱ་ཛ ཞེས་བརྗོད་པ་ནི་ས་
59 .

སེར་སྔགས་གྲྭ་རིགས་བྷིཀྵ་ནམ་མཁའ་བསྟན་སྐྱོང་གིས་མཛད། །
མཱ་དམ་ཚིག་དང༌། ཛའདུས་ཞེས་པ་སྟེ། བླ་མ་དམ་ཚིག་
འདུས་ཤིག་ཅེས་པའོ། །སླར་ཡང་ཐུགས་དགྱེས་བཞིན་
ཐིམ་པའི་ངང་ནས་རང་དང་རོ་གཅིག་ཏུ་གྱུར་པས་རང་་
གི་ལུས་ངག་ཡིད་གསུམ་དང་བླ་མའི་སྐུ་གསུང་ཐུགས་་་་་
དབྱེར་མི་ཕྱེད་པར་གྱུར་ཞེས་པ་སྟེ། དེ་ལྟར་དུ་མོས་ནས་
རང་ལུས་སྨད་ནས་སྙིང་ག་དང་སྤྱི་གཙུག་ནས་སྙིང་གར་
འོད་དུ་བསྡུས་པར་བསམ་ལ་འོད་གསལ་ཆོས་སྐུའི་ངང་་་
དུ་ཅི་ནུས་འཇོག་པ་ནི་ངེས་དོན་གྱི་བླ་མའི་རྣལ་འབྱོར་་་
ཐུན་དྲུག་ཏུ་བསྒོམ་ཚུལ་ལོ། །འདིའི་ཚིག་རྐང་ཕྱི་མ་
གཞུང་དུ་མེད་ཀྱང་ཚིག་བཞི་འགྲིག་ཕྱིར་བླ་མ་རིན་པོ་ཆེ་
ནས་གསར་དུ་བསྒྲིགས་པ་ཡིན་གསུངས། དེ་ནས་ཆོས་
ཐམས་ཅད་རང་བཞིན་གྱིས་གྲུབ་པས་སྟོང་པའི་སྟོང་པ་་་
ཉིད་ཀྱི་ངེས་པ་རང་ལ་ཇི་ལྟར་ཡོད་པ་བཞིན་གསལ་་་་་་་
བཏབ་ལ་ཅུང་ཟད་རེ་མཉམ་པར་འཇོག་པ་ནི། ཕན་ཡོན་
མཐའ་ཡས་མོད་ཀྱི་ཁྱད་པར་དུ་དཔའ་བོས། མིང་སོགས་
བྲལ་བའི་ཆོས་རྣམས་ལ། །དེར་རྟོག་པ་ནི་བཅུ་གཅིག་པ། །
ཞེས་གསུངས་པའི་ལྟུང་བས་མ་གོས་པར་བྱེད་པའི་ཐབས་
• 6 O •

ཐུན་དྲུག་གི་འཁྲིད་ཡིག་རྡོ་རྗེ་འཆང་དབང་བླ་མའི་ཞལ་ལུང་།
ཀྱང་ཡིན་ནོ། །དེ་ནས། བདག་ཉིད་རྡོ་རྗེ་སེམས་དཔའི་ང་
རྒྱལ་གྱིས། །ལྷན་སྐྱེས་བདེ་ཆེན་གསང་བའི་རྡོ་རྗེ་དང་། །
རང་བཞིན་སྤྲོས་བྲལ་གསང་བའི་གྷཎྜ་ཡིས། །མཚོན་བྱེད་
བཟུང་ནས་བཅོམ་ལྡན་འདས་མར་འཁྱུད། །ཅེས་པའི་
དོན་ནི། འོད་གསལ་སྟོང་པ་ཉིད་དེའི་ངང་ནས་སྐད་ཅིག་
གིས་བདག་ཉིད་རྡོ་རྗེ་སེམས་དཔའ་སྐུ་མདོག་དཀར་པོའི་
ང་རྒྱལ་( ༡ ༡ བ） གྱིས་ལངས་ཏེ་རྒྱུད་ལ་ལྷན་སྐྱེས་ཀྱི་བདེ་བ་
ཆེན་པོ་ཡོད་པར་མཚོན་པའི་གསང་བའི་རྡོ་རྗེ་ཕྱག་་་་་་
ཐུགས་རྒྱུད་ལ་རང་བཞིན་སྤྲོས་པ་ཐམས་
གཡས་དང་། 
ཅད་དང་བྲལ་བའི་སྟོང་ཉིད་མངོན་སུམ་དུ་གཟིགས་པ་་་
མཚོན་པའི་གསང་བའི་གྷཎྜ་སྟེ་དྲིལ་བུ་ཕྱག་གཡོན་གྱིས་་་
འཛིན་པའི་མཚོན་བྱ་བདེ་སྟོང་གི་ཡེ་ཤེས་དེ་གཉིས་་་་་་་
མཚོན་བྱེད་རྡོར་དྲིལ་དེ་གཉིས་ཀྱིས་དྲན་པའི་སྒོ་ནས་་་་་
བཟུང་ནས་བཅོམ་ལྡན་འདས་མ་རྡོ་རྗེ་དབྱིངས་ཕྱུག་མར་
འཁྱུད་ཅེས་པ་སྟེ། དེ་ལྟ་བུའི་བཅོམ་ལྡན་འདས་མར་
འཁྱུད་པའི་བདེ་བ་ཉམས་སུ་མྱོང་བ་དང་སྟོང་པ་སྦྱར་་་་
ནས་བསྒོམ་པ་ནི་མི་བསྐྱོད་པའི་དམ་ཚིག་ལྷག་མ་རྡོ་རྗེ་་་་
• 61 •

སེར་སྔགས་གྲྭ་རིགས་བྷིཀྵ་ནམ་མཁའ་བསྟན་སྐྱོང་གིས་མཛད། །
དང་དྲིལ་བུ་དང་ཕྱག་རྒྱའི་དམ་ཚིག་གསུམ་དུས་དྲུག་ཏུ་་
བསྐྱང་ཚུལ་ལོ། །དེ་ནས། བདག་གི་ལུས་དང་དེ་བཞིན་
ལོངས་སྤྱོད་དང༌། །དུས་གསུམ་དགེ་ཚོགས་ཕུང་པོ་ཅི་
མཆིས་པ། །མ་གྱུར་སེམས་ཅན་ཀུན་གྱི་དོན་གྱི་ཕྱིར། །དེང་
ནས་ཕངས་པ་མེད་པར་བཏང་བར་བྱ། །ཞེས་པའི་དོན་
ནི། བདག་གི་ལུས་དང་དེ་བཞིན་དུ་ལོངས་སྤྱོད་དང་དུས་
གསུམ་དུ་བསགས་པའི་དགེ་ཚོགས་ཀྱི་ཕུང་པོ་ཅི་མཆིས་་་
པ་ཐམས་ཅད་མར་གྱུར་སེམས་ཅན་ཀུན་གྱི་དོན་གྱི་ཕྱིར་་
དུ་དེང་ནས་ཏེ་དེ་རིང་ནས་བཟུང་ཕངས་པ་མེད་པ་ནི་་་་
སེར་སྣ་མེད་པར་སྙིང་ཐག་པ་ནས་གང་ལ་གང་འདོད་་་་
པའི་དངོས་པོའི་བྱེ་བྲག་མཐའ་ཡས་པའི་རྣམ་པར་སྤྲུལ་་་
ནས་བཏང་བར་བྱ་ཞེས་པ་སྟེ་ཐུན་མོང་བ་དང༌། ཐུན་
མོང་མ་ཡིན་པ་ལྟར་ན་རང་རྡོ་རྗེ་འཆང་དུ་གསལ་བའི་་་་
ཐུགས་ཀ་ནས་ངོ་བོ་ལུས་ལོངས་སྤྱོད་དུས་( ༡ ༢ན） གསུམ་་་
གྱི་དགེ་ཚོགས་ཡིན་པ་ལ་རྣམ་པ་རང་འདྲའི་ཡབ་ཡུམ་་་་
དཔག་ཏུ་མེད་པ་སྤྲོས་པ་སེམས་ཅན་རྣམས་ཀྱི་སྤྱི་གཙུག་་
ཏུ་འཁོད་ནས་ཡབ་ཡུམ་སྙོམ་པར་ཞུགས་པས་སྡིག་སྒྲིབ་་་
. 62 .

ཐུན་དྲུག་གི་འཁྲིད་ཡིག་རྡོ་རྗེ་འཆང་དབང་བླ་མའི་ཞལ་ལུང་། །
བག་ཆགས་དང་བཅས་པ་སྦྱངས། ཡབ་ཡུམ་རྗེས་ཆགས་
ཀྱི་མེས་ཞུ་བ་སོ་སོར་ཐིམ་པས་བདེ་སྟོང་གཉིས་མེད་ཀྱི་་་་
ལྷ་སྐུར་གྱུར་ནས་རང་རང་གི་དག་ཞིང་དུ་གཤེགས་པར་་
གྱུར་པར་བསམ་པའང་ཤུགས་ཀྱིས་བསྟན་པ་སྟེ་དེ་ནི།
རྒྱལ་སྲས་ཀྱི་སྦྱིན་པའི་ཉམས་ལེན་དང་རིན་འབྱུང་གི་་་་་
དམ་ཚིག་ལྷག་མ་ཟང་ཟིང་གི་སྦྱིན་པ་ནི་ལུས་ལོངས་སྤྱོད་
དང༌། ཆོས་ཀྱི་སྦྱིན་པ་ནི་དགེ་རྩ་སེམས་ཅན་ལ་གཏོང་
སེམས་སྦྱངས་པས་འགྲུབ་པ་ཡིན། དེ་ནས་ལོང་བྱུང་ན་
དང་པོར་འདུལ་བའི་བསླབ་བྱའི་སྡོམ་ཚིག་རྣམས་དང་།
དེའི་རྗེས་སུ་བྱང་སེམས་ཀྱི་བསླབ་བྱའི་སྡོམ་ཚིག་རྣམས་་་
དང༌། དེའི་རྗེས་སུ་སྡོམ་པ་བསྒྲགས་བཟུང་གི་སྐབས་ཀྱི་
བསླབ་བྱ་དང་། བླ་མ་ལྔ་བཅུ་པ་དང་། རྩ་ལྟུང་དང་།
སྦོམ་པོ་རྣམས་མ་མཐའ་སྡོམ་ཚིག་གི་རྐང་གྲངས་ཙམ་་་་
ཡན་གྱི་ཡིད་ལ་དྲན་པར་བྱས་ཏེ། ཉེས་ལྟུང་དེ་རྣམས་ཀྱི་
རང་རྒྱུད་ལ་གོས་མ་གོས་ལེགས་པར་བརྟག་དཔྱད་བྱ་་་་
ཞིང་། མ་གོས་འདུག་ན་དགའ་བ་བསྒོམ། གོས་འདུག་ན་
འགྱོད་སེམས་དྲག་པོས་སྡིག་པ་རྣམས་ཡིག་བརྒྱ་སོགས་་་་
• 63.

སེར་སྔགས་གྲྭ་རིགས་བྷིཀྵ་ནམ་མཁའ་བསྟན་སྐྱོང་གིས་མཛད། །
ཀྱིས་དག་པར་བྱས། ལྟུང་བ་རྣམས་མྱུར་དུ་ཕྱིར་བཅོས་
པའི་འདུན་པ་ཤུགས་དྲག་ཏུ་བྱ། སྔར་གོས་མ་གོས་ཇི་
ལྟར་ཡང་ཕྱིན་ཆད་སྲོག་ལ་བབས་ཀྱང་ཉེས་ལྟུང་ཕྲ་མོས་་
ཀྱང་མ་གོས་པ་དང༌། བསླབ་བྱའི་གནས་( ༡ ༢ བ）རྣམས་
ལ་ལེགས་པར་བསླབ་པར་བྱའོ་སྙམ་དུ་དྲན་ཤེས་དང་་་་
སྡོམ་སེམས་དྲག་པོ་བསྒོམ་པར་བྱ་བ་ནི། སྡོམ་པ་གསུམ་
གའི་བསླབ་པ་མི་ཉམས་ཤིང་རྣམ་པར་དག་པར་བྱེད་་་་་
པའི་ཐབས་རྨད་དུ་བྱུང་བ་ཡིན་པས་མཆོག་ཏུ་ལེགས་་་་་
ཤིང་། ཅིས་ཀྱང་སྡོམ་པ་འོག་མ་གཉིས་ལ་དེ་ལྟར་མ་
ལྕོགས་ནའང༌། སྔགས་ལ་ནི་རྩེ་མོའི་ལུང་གོང་དུ་དྲངས་
ཟིན་པ་ལྟར་རིགས་ལྔའི་དམ་ཚིག་ཐུན་དྲུག་ཏུ་སྐྱོང་བའི་་
སྐབས་རྩ་བ་དང་ཡན་ལག་གི་དམ་ཚིག་དང་སྡོམ་པ་་་་་་
རྣམས་ལ་ཡང་སོ་སོའི་སྡོམ་ཚིག་རྒྱས་བསྡུས་གང་རུང་གི་་
སྒོ་ནས་བསྔོ་བགྲང་བྱེད་པའི་ཕྱག་སྲོལ་ཡོད་པ་ནི། བདག་
གི་མཁན་རིན་པོ་ཆེ་རྗེ་བཙུན་བློ་བཟང་འཇམ་དབྱངས་་་
སྨོན་ལམ་དཔལ་བཟང་པོའི་ཐུན་དྲུག་རྣལ་འབྱོར་བསྐལ་
བཟང་དགའ་རོལ་དུ་གསལ་བ་ལྟར་ཡིན་ཅིང་། དེ་ལ་
•6 A •

ཐུན་དྲུག་གི་འཁྲིད་ཡིག་རྡོ་རྗེ་འཆང་དབང་བླ་མའི་ཞལ་ལུང་།
སྡོམ་ཚིག་གཞན་བཏོན་པས་ཀྱང་ཆོག་སྟེ། དངུལ་ཆུའི་
རྗེ་བཙུན་ཡབ་སྲས་ཀྱི་ཕྱག་བཞེས་ལ་བླ་མ་རིན་པོ་ཆེའི་་་
གསུང་རྣམས་འདོན་པ་དེའི་རྩ་ལྟུང་བཅུ་བཞིའི་སྡོམ་ཚིག་
བླ་མ་རིན་པོ་ཆེ་ནས་མཛད་པ་ནི། བླ་མར་བརྙས་སྨོད་
བསླབ་བྱར་ཁྱད་གསོད་བྱེད། །སྤུན་ལ་སྐྱོན་བརྗོད་འགྲོ་ལ་
བྱམས་པ་སྤོང་། །སྨོན་འཇུག་སེམས་གཏོང་མདོ་སྔགས་
ཆོས་ལ་སྨོད། །མ་སྨིན་གསང་སྒྲོག་རང་གི་ཕུང་པོར་
བརྙས། །སྟོང་པ་ཉིད་སྤོང་གདུག་ཅན་མཛའ་བོར་བསྟེན། །
ལྟ་བ་མ་དྲན་དད་ལྡན་སེམས་སུན་འབྱིན། །དམ་ཚིག་མི་
བསྟེན་བུད་མེད་སྨོད་པ་སྟེ། །རྩ་ལྟུང་བཅུ་བཞི་སྲོག་དང་
བསྡོས་ཏེ་བསྲུང་། །ཞེས་པའོ། །ཡན་ལག་གི་དམ་ཚིག་བསྔོ་
བགྲང་བྱེད་པ་ལ་ཡང་། སྡོམ་ཚིག་( ༡༣ ན） ཅིག་དགོས་
པར་མཐོང་ནས་གསར་བཅོས་ནི། ཡན་ལག་རྩ་བཞི་ཆང་
དང་བྱ་མིན་སྤོང་། །དམ་པའི་མགོན་བསྟེན་གྲོགས་ལ་
བསྙེན་བཀུར་བྱ། །དགེ་བཅུ་སྐྱོང་ཞིང་ཐེག་ཆེན་ལས་ལྡོག་
རྒྱུ། །བརྙས་དང་འགོམ་སྤུངས་དམ་ཚིག་མ་ལུས་བསྲུང་། །
ཞེས་སོ། །ཕྱོགས་མཐུན་སྦོམ་པོའི་ལྟུང་བའི་སྡོམ་ཚིག་བླ་
， 65.

སེར་སྔགས་གྲྭ་རིགས་བྷིཀཱ་ནམ་མཁའ་བསྟན་སྐྱོང་གིས་མཛད།
མ་རིན་པོ་ནས་གནང་བ་ནི། མཚན་ཉིད་མི་ལྡན་ཕྱག་
རྒྱར་བསྟེན་དང་འདུ་ཤེས་གསུམ་བྲལ་སྙོམས་འཇུག་བྱེད།།
སྣོད་མི་རུང་ལ་གསང་རྫས་སྟོན་དང་ཚོགས་འཁོར་དུས་་་
སུ་འཐབ་རྩོད་བྱེད། །དད་པས་འདྲི་ལ་ལན་ལོག་འདེབས་
དང་ཉན་ཐོས་ནང་དུ་ཞག་བདུན་གནས། །ཡང་དག་
མིན་ཀྱང་རྣལ་འབྱོར་པར་རློམ་དད་པ་མེད་ལ་དམ་ཆོས་་
སྟོན། །བསྙེན་སོགས་མ་དག་དཀྱིལ་འཁོར་ལས་འཇུག་
དགོས་མེད་སོ་བྱང་བསླབ་ལས་འདས། །བླ་མ་ལྔ་བཅུའི་
སྐབས་དང་འགལ་བའི་སྦོམ་པོ་རྣམས་ཀྱང་ཚུལ་བཞིན་་་
བསྲུང་། །ཞེས་པ་རྣམས་ལས་ཚིག་རྐང་ཕྱི་མ་གཉིས་
གསར་དུ་བཅུག ། མ་རྒྱུད་ཀྱི་དབང་ཐོབ་པ་རྣམས་ནས་
སྒོས་ཀྱི་ཐུན་མོང་མ་ཡིན་པའི་དམ་ཚིག་བརྒྱད་བསྲུང་་་་་་
དགོས་པ་དེའི་སྡོམ་ཚིག་བླ་མ་རིན་པོ་ཆེའི་གསུང་ནི།
གཡོན་པའི་ཀུན་སྤྱོད་མི་བརྙས་མཆོད། །མཚན་ལྡན་མིན་
ལ་སྙོམས་འཇུག་སྤང་། །སྦྱོར་ཚེ་ལྟ་དང་འབྲལ་མི་བྱ། །
ཆགས་ལམ་ལ་མོས་འགྱུར་མེད་བྱ། །ཕྱག་རྒྱ་རྣམ་གཉིས་
འདོར་མི་བྱ། །ཕྱི་ནང་ཐབས་ལ་གཙོ་བོར་འབད། །ཀུནྡ་མི་
， 66 •

ཐུན་དྲུག་གི་འ ཁྲིད་ཡིག་རྡོ་རྗེ་འཆང་དབང་བླ་མའི་ཞལ་ལུང་།
འབྱིན་ཚངས་སྤྱོད་བསྟེན། །བྱང་སེམས་ལེན་ཚེ་སྐྱུག་བྲོ་
སྤང་། །ཞེས་པའོ། །དེ་ལྟར་རིགས་ལྔ་སྤྱི་དང་བྱེ་བྲག་
གི་( ༡ ༣ བ)དམ་ཚིག་ལ་བསྔོ་བགྲང་བྱས་པ་ན། ཉེས་
པས་གོས་ཚེ་ཐུན་མཚམས་སུ་བཤགས་པའི་ཆོ་ག་མང་དུ་་
གསུངས་པ་གང་མོས་ལ་བརྟེན་ནས་དག་པར་བྱེད་པ་ནི་་
བསླབ་པ་རྣམ་པར་དག་པར་བྱེད་པའི་ཐབས་བླ་ན་མེད་་
པའོ། །དེ་ནས། སོ་ཐར་བྱང་སེམས་རྡོ་རྗེ་ཐེག་པ་ཡི། །རྣམ་
དག་བཅས་པའི་བསླབ་པ་ཕྲ་མོ་ལས། ། རྨི་ལམ་དུ་ཡང་
འདའ་བར་མི་བྱ་བར། །རྒྱལ་བའི་བཀའ་བཞིན་བདག་
གིས་བསྒྲུབ་པར་བྱ། །ཞེས་པའི་དོན་ནི། ཤེས་ཤིང་གུས་ལ་
རྟག་ཏུ་བདག་ཉིད་མ་འཁྲུལ་བར་བྱས་ནས་ཉོན་མོངས་་་
པ་ངེས་པར་བཅོམ་སྟེ་སོ་ཐར་དང་བྱང་སེམས་དང་རྡོ་རྗེ་
ཐེག་པ་ཡི་རྣམ་པར་དག་པར་བཅས་པའི་རྩ་བའི་ལྟུང་བ་
རྣམས་དང་ཡན་ལག་གི་བསླབ་པ་ཕྲ་མོ་རྣམས་ལས་རྨི་་་་
ལམ་དུ་ཡང་འདའ་བར་མི་བྱ་ན་གཞན་དུ་འདའ་བར་་་་
བྱེད་པ་ལྟ་ཅི་སྨོས་པར་རྒྱལ་བའི་བཀའ་ཇི་ལྟ་བ་བཞིན་་་་
དུ་བདག་གིས་བསྒྲུབ་པར་བྱའོ་ཞེས་པ་སྟེ་དེ་ལྟར་དུ་ཡིད་
• 67 •

སེར་སྔགས་གྲྭ་རིགས་བྷིཀྵ་ནམ་མཁའ་བསྟན་སྐྱོང་གིས་མཛད། །
མ་གཡེངས་པར་བསམ་ན། སྡོམ་པ་གསུམ་ག་ལ་དྲན་ཤེས་
བསྟེན་པར་འགྱུར་བ་དང༌། རྣམ་སྣང་གི་དམ་ཚིག་ལྷག་
མ་ཚུལ་ཁྲིམས་གསུམ་གྱི་དང་པོ་ཉེས་སྤྱོད་སྡོམ་པའི་ཚུལ་་
ཁྲིམས་དང༌། དོན་གྲུབ་ཀྱི་དམ་ཚིག་ལྷག་མ། སྡོམ་པ་
ཐམས་ཅད་ལྡན་པ། དེ་ཡང་འདིའི་འགྲུབ་པ་ཡིན་ནོ། །དེ་
ནས། ཐེག་པ་གསུམ་དང་རྒྱུད་སྡེ་བཞིས་བསྡུས་པའི། །
ལུང་དང་རྟོགས་པའི་དམ་ཆོས་མ་ལུས་པ། །རྒྱལ་བའི་
དགོངས་པ་ཇི་བཞིན་ལེགས་བཟུང་སྟེ། །གང་འཚམས་
ཐབས་ཀྱིས་འགྲོ་བ་ཡོངས་སུ་སྒྲོལ། །ཞེས་པའི་དོན་ནི།
རང་ཉིད་བསླབ་བྱ་ལས་མི་འདའ་བར་( ༡༤ན） མ་ཟད་་་་་
གཞན་རྗེས་སུ་འཛིན་པའི་ཡན་ལག་ཏུ་ཉན་ཐོས་ཀྱི་ཐེག་་
པ། རང་རྒྱལ་གྱི་ཐེག་པ། ཕར་ཕྱིན་གྱི་ཐེག་པ་སྟེ། ཐེག་པ་
གསུམ་དང༌། བྱ་རྒྱུད་དང༌། སྤྱོད་རྒྱུད་གཉིས་ཕྱིའི་ཆོས་
དང༌། རྣལ་འབྱོར་རྒྱུད་དང་རྣལ་འབྱོར་བླ་ན་མེད་པའི་
རྒྱུད་གཉིས་གསང་བའི་ཆོས་ཏེ་རྒྱུད་སྡེ་བཞིས་བསྡུས་པའི་
ལུང་གི་ཆོས་དང་རྟོཊ་པའི་དམ་ཆོས་མ་ལུས་པ་རྒྱལ་བའི་
དགོངས་པ་ཇི་ལྟ་བ་བཞིན་བཤད་སྒྲུབ་ཀྱི་སྒོ་ནས་ལེགས་་
• 68，

ཐུན་དྲུག་གི་འཁྲིད་ཡིག་རྡོ་རྗེ་འཆང་དབང་བླ་མའི་ཞལ་ལུང་།
པར་བཟུང་བར་བྱའོ་ཞེས་པ་སྟེ། དེ་ལྟར་དུ་བསམ་པ་ནི།
པདྨའི་རིགས་ཀྱི་དམ་ཚིག་ལ། །ཕྱི་དང་གསང་བ་ཐེག་པ་
གསུམ། །ཞེས་པ་དངོས་བསྟན་དང་རྣམ་སྣང་གི་དམ་ཚིག་
ལྷག་མ་དགེ་བ་ཆོས་སྡུད་དང༌། གང་ལ་གང་འཚམས་ཀྱི་
ཐབས་སྣ་ཚོགས་ཀྱི་སྒོ་ནས་འགྲོ་བ་རྣམས་ཡོངས་སུ་སྒྲོལ་
བར་བྱའོ་སྙམ་པ་ནི། སེམས་ཅན་དོན་བྱེད་ཀྱི་ཚུལ་ཁྲིམས་
དུས་དྲུག་ཏུ་བསྐྱང་བར་གསུངས་པ་འདིས་འགྲུབ་པ་ཡིན་
ནོ། །མཇུག་ཏུ་བཟང་པོ་སྤྱོད་པ་ལ་སོགས་པའི་བསྔོ་སྨོན་
བྱ་བར་གསུངས་པ་བྱུང་ན་ལེགས་ཀྱང་ཧ་ཅང་རྒྱས་པའི་་
ཉམས་ལེན་ལ་ཐེབས་དཀའ་བས་སྨོན་ལམ་དེའི་དོན་མ་་་
ལུས་པ་ཚང་བའི་ཉུང་ངུ་ཞིག་བྱུང་ན་འཐུས་པས་དེ་ནི་་་་
འཇམ་དཔལ་དཔའ་བོ་ཞེས་སོགས་ཤོ་ལོ་ཀ་གཉིས་ཀྱི་་་་་
ནང་དུ་འདུས་ཏེ། དེའི་རྒྱུ་མཚན་ཡང་བྱང་ཆུབ་སེམས་
དཔའི་སྨོན་ལམ་འབུམ་ཕྲག་བཅུ་གཉིས་ཀྱི་དོན་མ་ལུས་་་
པ་བཟང་པོ་སྤྱོད་པའི་ནང་དུ་འདུས་པ་དང༌། དེའི་དོན་
མ་ལུས་པ་ཤོ་ལོ་ཀ་གཉིས་ཀྱི་ནང་དུ་འདུས་ཚུལ་ཡང་་་་་་
འཇམ་དཔལ་( ༡ ༤བ) དེ་བྱང་ཆུབ་སེམས་དཔའ་ཐམས་་་་
• 69.

སེར་སྔགས་གྲྭ་རིགས་བྷིཀྵ་ནམ་མཁའ་བསྟན་སྐྱོང་གིས་མཛད།
ཅད་ཀྱི་ནང་ནས་མཁྱེན་རབ་ཆེ་ཤོས་ཡིན་པས་དེས་མ་་་་
མཁྱེན་པའི་སྨོན་ལམ་འདེབས་རྒྱུ་གང་ཡང་མེད་པ་དང༌།
དེ་བཞིན་དུ་ཀུན་ཏུ་བཟང་པོ་དེ་ཡང་མཆོག་ཡིན་པ་དང་།
དེ་གཉིས་མ་གཏོགས་མི་སྨོས་པ་ཡང་ཉེ་སྲས་བརྒྱད་ཀྱི་་་་
དང་པོ་འཇམ་དབྱངས་དང་མཇུག་མ་ཀུན་བཟང་ཡིན་་་་
པས་ཐོག་མཐའི་གསལ་བྱེད་ཡིན་པས་ན་ཉེ་སྲས་གཞན་་་
རྣམས་ཀྱང་མཚོན་པ་དང་། དེ་རྣམས་ཀྱི་སྨོན་ལམ་ཇི་
ལྟར་མཛད་པ་དེ་བཞིན་དུ་བདག་གིས་ཀྱང་བཏབ་ནས་་་
དགེ་བ་རྣམས་བསྔོ་བ་དང་། དེར་མ་ཟད་འདས་པ་དང་
མ་བྱོན་པ་དང་ད་ལྟར་ཏེ་དུས་གསུམ་གྱི་རྒྱལ་བ་ཐམས་་་
ཅད་ཀྱིས་བསྔོ་བ་གང་མཛད་པ་དེ་བཞིན་དུ་བདག་གིས་་
ཀྱང་བགྱི་སྙམ་པ་ཞེ་ཐག་པ་ནས་བྱུང་ན་འདིའི་ནང་དུ་་་
མ་འདུས་པ་མེད་པ་དང་དེའི་དོན་མ་ལུས་པ་པཎ་ཆེན་་་་
བློ་བཟང་ཆོས་ཀྱི་རྒྱལ་མཚན་གྱི་བླ་མཆོད་ཀྱི་མཇུག་གི །
འདི་ལྟར་བགྱིས་པའི་རྣམ་དཀར་དགེ་བ་ཡང་། །དུས་
གསུམ་བདེ་གཤེགས་སྲས་བཅས་ཐམས་ཅད་ཀྱིས། །
མཛད་པ་སྨོན་ལམ་མ་ལུས་འགྲུབ་པ་དང་། །ལུང་རྟོགས་
. 70.

ཐུན་དྲུག་གི་འཁྲིད་ཡིག་རྡོ་རྗེ་འཆང་དབང་བླ་མའི་ཞལ་ལུང་། །
དམ་ཆོས་འཛིན་པའི་རྒྱུ་རུ་བསྔོ། །དེ་ཡི་མཐུ་ལས་ཚེ་
རབས་ཀུན་ཏུ་ཡང་། །ཐེག་མཆོག་འཁོར་ལོ་བཞི་དང་མི་
འབྲལ་ཞིང་། །ངེས་འབྱུང་བྱང་སེམས་ཡང་དག་ལྟ་བ་
དང༌། །རིམ་གཉིས་ལམ་གྱི་བགྲོད་པ་མཐར་ཕྱིན་ཤོག །
ཅེས་པའི་ནང་དུ་འདུས་ཏེ། དེའི་དོན་ནི། འདི་ལྟར་
བགྱིས་པའི་རྣམ་དཀར་དགེ་བ་ཡང་། །ཞེས་པའི་ཡང་སྒྲ་
དེས་ད་ལམ་གྱི་ཐུན་འདིའི་དགེ་སྦྱོར་( ༡ ༥ན) ཙམ་དུ་མ་་་་
ཟད་སྔོན་ཐོག་མེད་ནས་བསགས་པའི་དགེ་བ་དང་མ་་་་་
བ
འོངས་པ་ན་གསོག་པར་འགྱུར་བ་དང་ད་ལྟ་གསོག་་་་༌་
བཞིན་པ་ཐམས་ཅད་དང་དུས་གསུམ་གྱི་བདེ་བར་་་་་་་་
གཤེགས་པ་དང་སྲས་བྱང་ཆུབ་སེམས་དཔའ་དང་བཅས་་
པ་ཐམས་ཅད་ཀྱི་མཛད་པ་སྨོན་ལམ་མ་ལུས་པ་ཇི་ལྟར་་་
མཛད་པ་དེ་བཞིན་དུ་བདག་གིས་ཀྱང་འགྲུབ་པ་དང་།
དེ་ཡང་ལུང་དང་རྟོགས་པའི་དམ་ཆོས་མ་ལུས་པ་འཛིན་་
པའི་རྒྱུ་རུ་བསྔོས་པ་དེ་ཡི་མཐུ་ལ་བརྟེན་ནས་ཚེ་རབས་་་
ཀུན་ཏུ་བདག་དང་མ་རྒན་སེམས་ཅན་ཐམས་ཅད་ཐེག་་་
མཆོག་འཁོར་ལོ་བཞི་དང་མི་འབྲལ་ཞིང་། ཞེས་པ་མཐུན་
• 7 1 •

སེར་སྔགས་གྲྭ་རིགས་བྷིཀྵ་ནམ་མཁའ་བསྟན་སྐྱོང་གིས་མཛད། །
པའི་ཡུལ་ཟས་གོས་རྙེད་སླ་བ་ས་ཆུ་སོགས་འཕྲོད་པ་དང་
ལམ་མ་ནོར་བར་སྟོན་པའི་དགེ་བའི་བཤེས་གཉེན་དང་་་
མཇལ་བ་ལེགས་སྨོན་ཤེས་རབ་ཆེན་པོས་ཕྱི་མའི་དོན་་་་་་
དང་དེ་ཡང་ཐར་པའི་གོ་འཕང་དེ་བས་ཀྱང་ཐམས་ཅད་་་
མཁྱེན་པའི་གོ་འཕང་དོན་དུ་གཉེར་བ་ཞིག་ཡོད་ན་རང་་
གི་ལེགས་སྨོན་ཡིན་ཅིང་འཇིག་རྟེན་གྱི་བྱ་བཞག་ལ་བློ་་་་
གྲོས་རྒྱས་པ་ནི་ཉེས་སྨོན། བསོད་ནམས་ཆེན་པོས་ཆོས་
བྱེད་པ་ལ་རང་དབང་ཐོབ་པ། ངེས་འབྱུང་ནི་སྐྱེས་བུ་
ཆུང་འབྲིང་གི་ལམ་དང་བྱང་ཆུབ་ཀྱི་སེམས་ནི་སྐྱེས་བུ་་་་
ཆེན་པོའི་ལམ་དང་། ཡང་དག་པའི་ལྟ་བ་ལ་གཉིས་ལས།
འཇིག་རྟེན་པའི་ཡང་དག་པའི་ལྟ་བ་ནི་ལས་འབྲས་ལ་་་་་
ཡིད་ཆེས་པ་དང་། འཇིག་རྟེན་ལས་འདས་པའི་ལྟ་བ་ནི་
ལྷག་མཐོང་དང་། རིམ་གཉིས་ཀྱི་ལམ་བསྐྱེད་རིམ་དང་
རྫོགས་རིམ་གྱི་བགྲོད་པ་མཐར་ཕྱིན་པར་ཤོག་ཅིག་ཅེས་་་
པའོ། །དེ་ནས་བདེན་ཚིག་དང་བཀྲ་ཤིས་( ༡ ༥ བ） མདོར་
བསྡུས་བྱེད་པ་སྐབས་སུ་བབས་པས་བདག་གི་བླ་མ་་་་་
གསུང་འདི་བཞིན་བརྗོད་ན་ངོ་མཚར་ཆེ། ཞེས་རྗེ་ངག་
72.

ཐུན་དྲུག་གི་འཁྲིད་ཡིག་རྡོ་རྗེ་འཆང་དབང་བླ་མའི་ཞལ་ལུང་།
དབང་རྡོ་རྗེའི་གསུང་། བསླུ་མེད་བླ་མ་དཀོན་མཆོག་བྱིན་
རླབས་དང༌། །ཆོས་ཉིད་མི་འགྱུར་རྟེན་འབྲེལ་བསླུ་མེད་
མཐུས། །བདག་གིས་ལེགས་སྨོན་གྲུབ་ནས་རྣམ་མཁྱེན་
གྱི། །སངས་རྒྱས་མྱུར་དུ་ཐོབ་པའི་བཀྲ་ཤིས་ཤོག །ཅེས་
པའི་དོན་ནི། བསླུ་མེད་བླ་མ་དཀོན་མཆོག་གི་བྱིན་མཐུ་
ལ་བརྟེན་ནས་ཀྱང་བདག་གི་ལེགས་སྨོན་གྲུབ་པ་དང་།
ཆོས་ཉིད་མི་འགྱུར་བ་དང་རྟེན་འབྲེལ་བསླུ་བ་མེད་པའི་་
མཐུ་ལ་བརྟེན་ནས་ཀྱང་བདག་གི་ལེགས་སྨོན་རྣམས་གྲུབ་
ནས་རྣམ་པ་ཐམས་ཅད་མཁྱེན་པ་སྒྲིབ་གཉིས་མ་ལུས་པ་
སངས་ཤིང་ཡོན་ཏན་མཐའ་དག་རྒྱས་པའི་སངས་རྒྱས་་་
མྱུར་དུ་ཐོབ་པའི་བཀྲ་ཤིས་ཤོག །ཅེས་པའོ། །དེ་ལྟར་
རྗེ་བཙུན་བླ་མ་མཆོག་ནས་མདོ་སྔགས་ལམ་གྱི་གནད་ལ་་
མཁས་པ་རྣམས་ཀྱི་ཐུགས་དམ་གྱི་མཐིལ་དུ་གྱུར་པ་ཐུན་
དྲུག་རྣལ་འབྱོར་ཞེས་བོད་ཀྱི་གསེར་ཆོས་སུ་གྲགས་པའི་་་
ཟབ་ཟབ་མོ་རྣམས་ཀྱི་ཆ་ཙམ་དུའང་བསྒྲུན་དུ་མེད་པའི་་
རྒྱལ་བ་དགྱེས་པའི་བཀའ་སྲོལ་རྨད་དུ་བྱུང་བ་རྒྱུད་སྡེ་་་་
དང་མཐུན་པའི་ཉམས་ལེན་དུ་རྗེ་ཡབ་སྲས་རྣམས་ཀྱིས་་་
• 73.

སེར་སྔགས་གྲྭ་རིགས་བྷིཀྵ་ནམ་མཁའ་བསྟན་སྐྱོང་གིས་མཛད།
བསྔགས་བརྗོད་ཆེ་བར་མཛད་པའི་བཀའ་འཁྲིད་ཟབ་མོ་་
བདག་ཅག་རྣམས་ཀྱི་སྐལ་བར་དགྱེས་བཞིན་དུ་སྩལ་ཏོ། །
འདིའི་འཁྲིད་རྒྱུན་ནི། རྗེ་བཙུན་རྡོ་རྗེ་འཆང་ཆེན་པོ་
ནས། སྤྱིར་འཁྲིད་རྒྱུན་མེད་ཀྱང་འཁྲིད་བཏང་ཆོག་མོད། །
འདིར་ནི་འཁྲིད་རྒྱུན་ཡང་ངེས་པར་ཡོད་པ། དེ་ནི།
གཞུང་མཛད་པ་པོ་པཎ་ཆེན་བློ་བཟང་ཆོས་རྒྱན། རྡོ་རྗེ་
འཛིན་པ་དཀོན་( ༡༦ན） མཆོག་རྒྱལ་མཚན། རྗེ་ངག་
དབང་བློ་བཟང་ཆོས་ལྡན། ཨར་རྩེ་བློ་བཟང་ཆོས་འཛིན།
ལྕང་སྐྱ་བསྟན་པའི་སྒྲོན་མེ། ཀློང་རྡོལ་བླ་མ་རིན་པོ་ཆེ།
དཀའ་ཆེན་ཚེ་བརྟན་བསྟན་འཛིན། དེའི་དྲུང་ནས་རྗེ་བླ་
མ་ཉིད་ཀྱིས་གསན་ཞེས་བཀའ་སྩལ་ཏོ། །
སྨྲས་པ། བླ་མེད་ཐེག་པའི་རྒྱ་མཚོར་ལེགས་ཞུགས་
ནས། །ཟུང་འཇུག་ཡིད་བཞིན་ནོར་བུ་ལེན་འདོད་རྣམས། །
དམ་སྡོམ་རྣམ་པར་དག་པའི་གྲུར་བརྟེན་ན། །དངོས་གྲུབ་
མྱུར་ཅེས་རྡོ་རྗེ་འཛིན་པས་གསུངས། །ཟབ་དགུའི་ཆོས་
དང་འཕྲད་ཀྱང་ཉམས་ལེན་གྱི། །དབུལ་བ་བདག་འདྲས་
ལེགས་བཤད་སྨྲར་རྩོམ་པ། །མཁས་རྣམས་ཁྲེལ་བའི་རྒྱུ་
• 7.A •

ཐུན་དྲུག་གི་འཁྲིད་ཡིག་རྡོ་རྗེ་འཆང་དབང་བླ་མའི་ཞལ་ལུང་།
ལས་མ་མཆིས་ཀྱང་། །ཟབ་མོའི་གདམས་པ་བརྗེད་པར་
འཕངས་པའི་བློས། །གསང་ཆེན་ལམ་གྱི་སྙིང་པོ་ཐུན་དྲུག་
ཏུ། །སྐྱོང་ཚུལ་གནད་དོན་རབ་གསལ་དྲན་གསོའི་ཕྱིར། །
རྗེ་བཙུན་བླ་མའི་གསུང་གིས་རྗེས་ཟློས་ནས། །ཡི་གེར་
བྲིས་ལ་ཉེས་པ་མེད་དམ་སྙམ། །འོན་ཀྱང་རྒྱུད་སྡེའི་
དགོངས་པ་རྟོགས་དཀའ་ཞིང་། །རྗེ་བཙུན་བླ་མའི་གསུང་
གསང་ཟབ་ཅིང་བརླིང་། །བདག་བློ་མི་གསལ་ཤིན་ཏུ་
རྨོངས་གྱུར་པའི། །ནོངས་པ་ཅི་མཆིས་བླ་མ་ལྷ་ལ་བཤཊ། །
དགེ་འདིས་བདག་སོགས་མི་ཁོམ་གཡང་ལས་གྲོལ། །རྣམ་
དག་བསླབ་པ་སྲོག་བཞིན་བསྲུང་ནུས་ཀྱི། །རྟེན་བཟང་
རིམ་རྒྱུད་ས་ལམ་མྱུར་རྫོགས་ནས། །ཟུང་འཇུག་སྐུ་བཞིའི་
གོ་འཕང་མཆོག་ཐོབ་ཤོག །
ཅེས་གསང་ཆེན་རྒྱུད་སྡེའི་ཡང་སྙིང་ཐུན་དྲུག་རྣལ་་་་
འབྱོར་གྱི་དམིགས་རིམ་གསལ་བར་བཀོད་པ་རྡོ་རྗེ་འཆང་
དབང་བླ་མའི་( ༡༦བ） ཞལ་ལུང་ཞེས་བྱ་བ་འདི་ནི། གྲུབ་
པའི་གོ་འཕང་མཐོན་པོར་གཤེགས་ཤིང་། མདོ་སྔགས་
གསུང་རབ་ཀྱི་དགོངས་དོན་སྨྲ་བ་ལ་མི་འཇིགས་པའི་་་་་
: 75.

སེར་སྔགས་གྲྭ་རིགས་བྷིཀྵ་ནམ་མཁའ་བསྟན་སྐྱོང་གིས་མཛད།
སྤོབས་པ་བརྙེས་པ་རྗེ་བཙུན་ཐམས་ཅད་མཁྱེན་པ་དངུལ་
ཆུ་བ་ཆེན་པོ་དྷརྨ་བྷ་དྲ་དཔལ་བཟང་པོའི་ཞབས་དྲུང་་་་
ནས་འདིའི་བཀའ་འཁྲིད་ཐོབ་སྐབས་ཀྱི་ཟབ་བཤད་དང་།
སྔ་ཐོག་སློབ་དཔོན་བློ་བཟང་རྡོ་རྗེས་ཀྱང་ཟིན་བྲིས་ཤིག་་
མཛད་འདུག་པ་གཉིས་གུང་བསྒྲིགས་པ་ལ་མན་ངག་་་་་་
གཞན་གྱིས་ཀྱང་ཁ་སྐོང་ཕྲན་བུ་བྱས་ཏེ། རྗེ་བཙུན་དངུལ་
ཆུ་བ་ཆེན་པོ་ཡབ་སྲས་ལ་མི་ཕྱེད་པའི་དད་གུས་བརྟན་་་་
པོ་ཐོབ་པ་སེར་སྔགས་གྲྭ་རིགས་བྷིཀྵ་ནམ་མཁའ་བསྟན་་་
སྐྱོང་གིས་དྲག་པོའི་ལོ་རང་ལོ་བཅུ་ཕྲག་དྲུག་དང་ཉག་མ་
གཅིག་ཐོག་ཏུ་སླེབས་སྐབས་འདམ་ས་ན་སྦུ་ལག་གི་ཉེ་་་་
འགྲམ་རང་ཤོང་གུར་ཆུང་དུ་སྦྱར་བའི་ཡི་གེ་པ་ནི་དགེ་་་་
སློང་བློ་བཟང་བསྟན་འཛིན་གྱིས་བགྱིས་པའོ།། །། །
སྭསྟི། རྒྱལ་བསྟན་གྲུ་ཡིས་འགྲོ་ཀུན་སྲིད་མཚོ་ལས། །
བརྒལ་ཏེ་རྣམ་མཁྱེན་ནོར་བུའི་གླིང་མཆོག་ཏུ། །སོན་ཕྱིར་
སེར་སྔགས་རིག་འཛིན་ཡང་ཐོག་ནས། །ཆོས་སྦྱིན་འཛད་
མེད་འདོད་རྒུའི་ཆར་འདི་ཕབ། བིཏྟཱ་ར་བྷ་བནྟུ། །
གཞུང་འདིའི་མཛད་པ་པོ་སེར་སྔགས་ཚ་བ་མཁན་ཆེན་
• 76 •

ཐུན་དྲུག་གི་འཁྲིད་ཡིག་རྡོ་རྗེ་འཆང་དབང་བླ་མའི་ཞལ་ལུང་
ནམ་མཁའ་བསྟན་སྐྱོང་མཆོག་ནི། སེར་སྔགས་གྲྭ་ཚང་
གི་མཁན་ཐོག་བཅུ་གསུམ་པ་ཡིན། སེར་སྔགས་གྲྭ་ཚང་གི་
བླ་བརྒྱུད་གསོལ་འདེབས་ལས། མཁྱེན་རབ་མཐར་ཕྱིན་
ནམ་མཁའ་སྐྱབས་མཆོག་སྟེ། །ཞེས་བསྔགས་པ་ཡང་རྗེ་
འདི་ཉིད་ཡིན། ཁོང་ནི་རབ་བྱུང་བཅུ་གསུམ་པའི་ས་ལུག་
( སྤྱི་ལོ་ ༡༧༩༩） ལོར་འཕན་པོ་གཡག་རོང་དུ་སྐུ་འཁྲུངས།
གཞོན་ནུའི་དུས་ནས་སེར་སྨད་ཚ་བ་ཁམས་ཚན་དུ་ཆོས་་
ཞུགས་མཛད་ནས་མདོ་སྔགས་ཀྱི་གཞུང་ལ་སྦྱངས་པ་་་་་་
རབ་བྱུང་བཅུ་བཞི་པའི་ཆུ་ཡོས་་་་
གནང་བ་དང་། 
( སྤྱི་ལོ་༡ ༨ ༤༣） ལོ་ཙམ་དུ་སེར་བྱེས་ཚ་བ་ཆོས་ལྡན་བསྟན་་་་
འཛིན་གྱི་རྗེས་སུ་སེར་སྔགས་གྲྭ་ཚང་གི་མཁན་ཐོག་བཅུ་་
གསུམ་པར་ཕེབས། དགུང་ལོ་ཞེ་བརྒྱད་པ་རབ་བྱུང་བཅུ་
བཞི་པའི་མེ་རྟ་( སྤྱི་ལོ་༡ ༨ ༤༦) ལོའི་སྐབས་སུ་གཙང་དངུལ་་
ཆུར་ལན་གཉིས་ཙམ་ཕེབས་ནས་རྩ་བའི་བླ་མ་དངུལ་ཆུ་་
དབྱངས་ཅན་གྲུབ་པའི་རྡོ་རྗེ་གཉིས་ཀྱི་
དྷརྨ་བྷ་དྲ་དང་། 
ཞབས་སུ་གཏུགས་ནས་ཆོས་མང་དུ་གསན། དགུང་ལོ་ལྔ་
བཅུ་ཙམ་དུ་ཕེབས་སྐབས་སེར་སྔགས་གྲྭ་ཚང་གི་མཁན་་་
， 77 •

སེར་སྔགས་གྲྭ་རིགས་བྷིཀྵ་ནམ་མཁའ་བསྟན་སྐྱོང་གིས་མཛད།
པོར་ཕེབས་ཞིང་། ལོ་དྲུག་གི་རིང་སེར་སྔགས་གྲྭ་ཚང་གི་
མཁན་ཁྲི་བསྐྱངས། དགུང་ལོ་རེ་བརྒྱད་པ་རབ་བྱུང་བཅུ་
བཞི་པའི་མེ་སྟག་( སྤྱི་ལོ་༡ ༨༦༦）ལོར་ཀུན་རིག་འདོན་ཆོག་
དང་། 
སྦྱོར་བའི་ཆོས་དྲུག་གི་འདོན་བསྒྲིགས་གསར་
བསྒྲིགས་གནང་། བཀའ་རྩོམ་པོད་ཆེ་བ་གཅིག་བཞུགས།
སྐུ་གཤེགས་པའི་ལོ་དུས་ཁ་གསལ་མ་རྙེད།
• 78 •

༄༅། །ལམ་རིམ་ཉམས་མགུར་མའི་དོན་འགྲེལ་
བྱང་ཆུབ་གཞུང་ལམ་ཞེས་བྱ་བ་
བཞུགས་སོ། །
དུས་གསུམ་སྐྱབས་གནས་ཀུན་འདུས་ཀྱི་ངོ་བོ་དཔལ་་
ལྡན་བླ་མ་དམ་པའི་ཞབས་ལ་ཕྱག་འཚལ་ཞིང་ཐུགས་་་་་
བརྩེ་བ་ཆེན་པོས་བྱང་ཆུབ་སྙིང་པོ་ལ་མཆིས་ཀྱི་བར་དུ་་་་
རྗེས་སུ་བཟུང་དུ་གསོལ། གང་གིས་བདག་རྒྱུད་སྨིན་ཅིང་
རྣམ་གྲོལ་བའི། །ལམ་མཆོག་སྐྱེས་བུ་གསུམ་གྱི་རིམ་པའི་
ཚུལ། །ཐབས་མཁས་ཐུགས་རྗེས་འགྲོ་ལ་གསལ་མཛད་
པའི། །བླ་མ་ལྷར་བཅས་སྤྱི་བོའི་གཙུག་ཏུ་མཆོད། །དེ་
ཡང་། སྤྱོད་འཇུག་ལས། དལ་འབྱོར་འདི་ནི་རྙེད་པར་
ཤིན་ཏུ་དཀའ། །སྐྱེས་བུའི་དོན་སྒྲུབ་ཐོབ་པར་གྱུར་པ་ལ། །
གལ་ཏེ་འདི་ལ་ཕན་པ་མ་བསྒྲུབས་ན། །ཕྱིས་འདི་ཡང་
དག་འབྱོར་པར་ག་ལ་འགྱུར། །ཞེས་གསུངས་པ་ལྟར། ད་ལན་
རང་ཅག་རྣམས་ཀྱིས་ལན་ཅིག་ཙམ་ཞིག་རྙེད་པའི་དལ་་་
• 7) •

དཀའ་ཆེན་སིདྡྷི་ཨུདྡྷ་ཝཛྷས་མཛད།
འབྱོར་གྱི་རྟེན་འདི་ནི་དཔེ་དང་། རྒྱུ་དང་། ངོ་བོ་གང་གི་
སྒོ་ནས་བསམས་ཀྱང་རྙེད་དཀའ་ཞིང་། རྙེད་དཀའ་བ་
ཙམ་དུ་མ་ཟད། གནས་སྐབས་མངོན་མཐོ་དང༌། མཐར་
ཐུག་ངེས་ལེགས་ཐར་པ་དང་ཐམས་ཅད་མཁྱེན་པ་གང་་་
འདོད་ཀྱང་བསྒྲུབ་ཏུ་ཡོད་པས་ན་དོན་ཡང་ཤིན་ཏུ་ཆེ་བ་
ཡིན་ལ། རྟེན་བཟང་འདི་འདྲ་ཐོབ་ནས་ཚེ་འདིའི་དོན་
འབའ་ཞིག་བསྒྲུབ་པ་ནི་ཕྱུགས་ལས་བླུན་པ་གཞུང་དང་་་
མན་ངག་དུ་མ་ནས་གསུངས་པས། སྙིང་པོ་ཞིག་ངེས་པར་
ལེན་དགོས་ལ། གང་ཉམས་སུ་བླང་བར་བྱ་བའི་ཆོས་ནི།
རྒྱལ་བའི་གསུང་རབ་ཐམས་ཅད་ཀྱི་སྙིང་པོ། དུས་གསུམ་
འཕགས་པ་ཐམས་ཅད་ཀྱི་བགྲོད་པ་གཅིག་པའི་ལམ།
ཤིང་རྟ་ཆེན་པོ་ཀླུ་སྒྲུབ་དང་ཐོགས་མེད་གཉིས་ཀྱི་ལམ་་་་
སྲོལ། རྣམ་པ་ཐམས་ཅད་མཁྱེན་པའི་སར་བགྲོད་པའི་སྐྱེ་
བོ་མཆོག་གི་ཆོས་ལུགས། སྐྱེས་བུ་གསུམ་གྱི་ལམ་གྱི་རིམ་
པ་འདི་ཉིད་ཡིན་ཞིང༌། ལམ་རིམ་འདི་ནི་རྒྱལ་བའི་
བསྟན་པའི་གདུགས་དཀར་གྱེན་དུ་འདེགས་པའི་ཡུ་བ་ལྟ་
བུ་དང་། ཕྱག་མཆོད་སྐོར་བ་སོགས་ཀྱི་དགེ་སྦྱོར་ནི།
， 80 •

ལམ་རིམ་ཉམས་མགུར་མའི་དོན་འགྲེལ་བྱང་ཆུབ་གཞུང་ལམ།
གདུགས་གྱེན་དུ་འདེགས་པའི་རྩིབས་མ་རེ་རེ་ལྟ་བུ་ཡིན་
ཏེ། གུང་ཐང་རིན་པོ་ཆེས། བརྡ་སྤྲོད་ལས་གཞི་བྱ་བའི་འཁོར་
བསྟན་པའི་གདུགས་དཀར་རྩིབས་མ་རེ་རེ་
ལོ་སོགས། །
སྟེ། །རྫོགས་པར་འདེགས་ལ་མདོ་སྔགས་ལམ་རིམ་གཉིས། །
། །ཞེས་
ཡུ་བར་ཕུལ་བྱུང་ཞབས་དང་ཁྱོད་ཀྱིས་གཟིགས
གསུངས།
སྐྱེས་བུ་གསུམ་གྱི་ལམ་གྱི་རིམ་པ་ནི་ཤེས་རབ་ཀྱི་ཕ་་་་
ལས་དང་པོ་པའི་ས་ནས་
རོལ་ཏུ་ཕྱིན་པའི་མདོའི་དོན། 
རྣམ་པ་ཐམས་ཅད་མཁྱེན་པར་བགྲོད་པའི་ལམ་གྱི་ངོ་བོ་་
མ་ནོར་བ། གྲངས་མ་ཆད་པ། གོ་རིམ་མ་འཁྲུགས་པར་
གང་ཟག་གཅིག་འཚང་རྒྱ་བའི་ཆ་རྐྱེན་དུ་ཡོངས་སུ་དྲིལ་་
བ་ཡིན་ཞིང་། དེ་ཡང་སྦས་དོན་མངོན་རྟོགས་ཀྱི་རིམ་པ་
རྗེ་བཙུན་བྱམས་པ་ནས་ཀུ་ས་ལི་ཆུང་བའི་བར་དུ་བརྒྱུད་
པའི་རྒྱ་ཆེན་སྤྱོད་བརྒྱུད་ཀྱི་གདམས་པ་དང༌། དངོས་
བསྟན་སྟོང་ཉིད་ཀྱི་རིམ་པ་རྗེ་བཙུན་འཇམ་དབྱངས་ནས་
རིག་པའི་ཁུ་བྱུག་ཆུང་བའི་བར་དུ་བརྒྱུད་པའི་ཟབ་མོ་ལྟ་
བརྒྱུད་ཀྱི་གདམས་པའི་ཆུ་བོ་གཉིས་འདྲེས་ཀྱི་ཚུལ་དུ་ཇོ་་
• 81 •

དཀའ་ཆེན་སིདྡྷི ་ཨུདྡྷ་ཝནྟས་མཛད། །
བོ་རྗེ་ལ་མངའ་ཞིང་། ཇོ་བོ་རྗེས་མདོ་སྔགས་ཀྱི་གནད་
བསྡུས་ནས་སྟོན་པས་བརྗོད་བྱ་ཡོངས་སུ་རྫོགས་པ་དང་།
སེམས་འདུལ་བའི་རིམ་པ་གཙོ་བོར་བྱས་པས་ཉམས་སུ་་་
ལེན་བདེ་བ་དང་། ཤིང་རྟ་ཆེན་པོ་གཉིས་ཀྱི་གདམས་
པས་བརྒྱན་པ་བཅས་ཀྱི་ཁྱད་ཆོས་དང་ལྡན་པའི་བྱང་་་་་
ཆུབ་ལམ་གྱི་སྒྲོན་མ་མཛད་ཅིང་། དེ་རྩ་བར་མཛད་ནས།
རྗེ་ཐམས་ཅད་མཁྱེན་པས་བྱང་ཆུབ་ལམ་རིམ་ཆེན་མོ་་་་་
མཛད། སླར་ཡང་ལུང་རིགས་ཀྱི་སྤྲོས་པ་དོར་ཏེ། ལམ་གྱི་
ངོ་བོ་ཆ་ཚང་བར་བྱས་ཏེ་ལམ་རིམ་ཆུང་བ་མཛད
། དེ་
ལས་ཀྱང་ཉིན་རེ་བཞིན་ལམ་ཡོངས་རྫོགས་ལ་ཤར་སྒོམ་་་
བདེ་བའི་ཕྱིར། བྱང་ཆུབ་ལམ་གྱི་རིམ་པའི་བསྡུས་དོན་
ཉམས་མགུར་མ་འདི་མཛད་ཅིང་འདི་ཉིད་ད་ལམ་བཤད་
པར་བྱ་བའི་ཆོས་ཡིན་ལ། འདིའི་དོན་ཅུང་ཟད་འཆད་པ་
ལ་གསུམ། བཤད་པ་ལ་འཇུག་པ། བཤད་པ་ཉེ་བར་
དགོད་པ། བཤད་པ་མཐར་ཕྱིན་པའི་ཚུལ་ལོ། །དང་པོ་
མཆོད་བརྗོད་མཛད་ཚུལ་རིམ་བཞིན་སྟོན་པ་ལ། ན་མོ་གུ་
རུ་ཞེས་སོགས་ནི་ལྷག་པའི་ལྷ་ལ་མཆོད་པའོ། །བསྟན་
• 82 •

ལམ་རིམ་ཉམས་མགུར་མའི་དོན་འགྲེལ་བྱང་ཆུབ་གཞུང་ལམ།
པའི་བདག་པོ་ལ་མཆོད་པར་བརྗོད་པ་ནི། ཕུན་ཚོགས་
དགེ་ལེགས་ཞེས་སོགས་ཏེ། ཕུན་ཚོགས་ནི་དཔལ། དགེ་
ལེགས་ནི་ཚོགས་གཉིས། དེ་ཡང་སྦྱིན་ཚུལ་གཉིས་བསོད་
ནམས་ཀྱི་ཚོགས། ཤེས་རབ་ཡེ་ཤེས་ཀྱི་ཚོགས། གཞན་
གསུམ་ལ་གཉིས་ཀའི་ཆ་ཡོད་པའོ། །བྱེ་བ་ནི་གྲངས་མེད་
པ་སྟེ། དེ་ཡང་སངས་རྒྱས་ཀྱི་ཡོན་ཏན་ཚད་བཟུང་བར་
མི་ནུས་ཀྱང་གདུལ་བྱའི་བསམ་ངོར་གདུལ་བྱ་གཞུག་པའི་
ཆེད་དུ་ཚད་དང་ལྡན་པར་བག་ཙམ་མདོ་བསྟན་བཅོས་་་
རྣམས་ལས་གསུངས་ཤིང༌། དེ་ཡང་རིན་ཆེན་འཕྲེང་བ་
ལས་གསུངས་པ་ནི། སོ་སྐྱེ་ཐ་མལ་པ་ནས་རང་རྒྱལ་དགྲ་
བཅོམ་པའི་བར་གྱི་དགེ་རྩ་ཐམས་ཅད་ཕྱོགས་གཅིག་ཏུ་་་
བསྡོམས་པ་བཅུ་བསྒྱུར་གྱི་དེ་བཞིན་གཤེགས་པའི་བ་སྤུ་་་
གཅིག་འགྲུབ། བ་སྤུ་ཐམས་ཅད་འགྲུབ་བྱེད་ཀྱི་དགེ་རྩ་
བརྒྱ་བསྒྱུར་གྱིས་དཔེ་བྱད་གཅིག་འགྲུབ། དཔེ་བྱད་
ཐམས་ཅད་འགྲུབ་བྱེད་ཀྱི་དགེ་རྩ་བརྒྱ་བསྒྱུར་གྱིས་མཚན་
གཅིག་འགྲུབ། མཚན་ཐམས་ཅད་འགྲུབ་བྱེད་ཀྱི་དགེ་རྩ་
སྟོང་བསྒྱུར་གྱིས་མཛོད་སྤུ་འགྲུབ། མཛོད་སྤུ་འགྲུབ་བྱེད་
• 83 •

དཀའ་ཆེན་སིདྡྷི་ཨུདྡྷ་ཝཛྷས་མཛད།
ཀྱི་བསོད་ནམས་སྟོང་ཕྲག་བརྒྱ་བསྒྱུར་བས་གཙུག་ཏོར་་་
འགྲུབ་པ་སྟེ། དེ་ལྟ་བུའི་དགེ་རྩ་བྱེ་བས་བསྐྲུན་པའམ་
བསྐྱེད་པའི་སྐུ་ཞེས་པ་དང༌། མཐའ་ཡས་པའི་འགྲོ་བའི་
གནས་སྐབས་དང་མཐར་ཐུག་གི་རེ་འདོད་མ་ལུས་པ་་་་་
སྐོང་བར་བྱེད་པའི་ཐབས་ཀྱི་གཙོ་བོ་ནི། གསུང་ཉིད་ཡིན་
ཏེ། མདོ་ལས། ཐུབ་རྣམས་སྡིག་པ་ཆུ་ཡིས་མི་བཀྲུ་ཞིང་། །
འགྲོ་བའི་སྡུག་བསྔལ་ཕྱག་གིས་མི་སེལ་ལ། །ཉིད་ཀྱི་
རྟོགས་པ་གཞན་ལ་སྤོ་མིན་ཏེ། །ཆོས་ཉིད་བདེན་པ་
བསྟན་པས་གྲོལ་བར་མཛད། །ཅེས་གསུངས། མ་ལུས་པ་
སྟེ་ཤེས་བྱའི་དཀྱིལ་འཁོར་ཡོངས་སུ་རྫོགས་པ་གསལ་ལེར་
གཟིགས་པའི་ཐུགས་མངའ་བའི་སྟོན་པ་དེའི་སྐུའི་ཆ་་་་་
དམའ་ཤོས་ཞབས་ཀྱི་པདྨོ་ལ་ཕྱག་མཛད་པ་པོའི་ལུས་ཀྱི་་
མཐོ་ཤོས་སྤྱི་བོས་འདུད་པ་ནི་ཤིན་ཏུ་གུས་པའི་སྤྱོད་པ་་་་
སྟོན་པའོ། །ཟླ་མེད་སྟོན་པ་དེ་ཡི་སྲས་ཀྱི་མཆོག །ཅེས་
སོགས་ནི། ཟབ་མོའི་ལམ་གྱི་བཀའ་བབས་འཇམ་དབྱངས་
དང༌། རྒྱ་ཆེ་བའི་ལམ་གྱི་བཀའ་བབས་རྗེ་བཙུན་བྱམས་
པ་གཉིས་ལ་ཕྱག་མཛད་པ་སྟེ། འདི་གཉིས་ཡུན་རིང་པོ་
•8 A •

ལམ་རིམ་ཉམས་མགུར་མའི་དོན་འགྲེལ་བྱང་ཆུབ་གཞུང་ལམ།
ནས་སངས་རྒྱས་ཟིན་ནའང་། འདིར་སྲས་ཀྱི་ཚུལ་བཟུང་
བའོ། །སྟོན་པའི་སྲས་ལ་ཐུགས་སྲས་དང་། གསུང་སྐྱེས་ཀྱི་
སྲས་གཉིས། རྗེས་འཇུག་ལའང་རྗེས་འཇུག་དངོས་དང་
བཏགས་པ་བ་གཉིས་ཡོད་གསུངས། ཤིན་ཏུ་དཔག་པར་
དཀའ་བ་རྒྱལ་བའི་ཡུམ། །ཞེས་སོགས་ནི་ཤེར་མདོའི་དྲང་
ངེས་ཀྱི་དགོངས་པ་རྫོགས་པ་འགྲེལ་བའི་ཀླུ་སྒྲུབ་ཐོགས་་་
མེད་གཉིས་ལ་ཕྱག་མཛད་པའོ། །ཤིང་རྟ་ཆེན་པོ་གཉིས་
ལས་ལེགས་བརྒྱུད་པའི། ། ཞེས་སོགས་ནི། བྱང་ཆུབ་ཀྱི་
སེམས་གཙོ་བོར་བྱས་པའི་རྒྱ་ཆེན་སྤྱོད་པའི་ལམ་དང་།
སྟོང་ཉིད་རྟོགས་པའི་ལྷག་མཐོང་གཙོ་བོར་བྱས་པའི་ཟབ་
མོ་ལྟ་བའི་ལམ་གྱི་གདམས་པའི་མཛོད་འཛིན་པའི་ཇོ་བོ་
རྗེ་ལ་ཕྱག་མཛད་པའོ། །རབ་འབྱམས་གསུང་རབ་ཀུན་ལ་
ལྟ་བའི་མིག །ཅེས་སོགས་ནི། ཇོ་བོ་རྗེ་མན་ཆད་ཀྱི་
གདམས་པ་འདིའི་དངོས་བརྒྱུད་ཀྱི་བླ་མ་རྣམས་ལ་ཕྱག་་་
མཛད་པ་སྟེ། དེ་ཡང་གསུང་རབ་རབ་འབྱམས་ཀྱི་
དགོངས་དོན་ལྟ་བའི་མིག་ལྟ་བུ་དང་། ཐར་པར་བགྲོད་
པའི་འཇུག་ངོགས་སམ་འཁོར་བའི་རྒྱ་མཚོ་ལས་བདེ་བར་

དཀའ་ཆེན་སིདྡྷི་ཨུདྡྷ་ཝནྟས་མཛད།
བརྒལ་བའི་འབབ་སྟེགས་ཡིན་ཞེས་པའོ། །སྐྱེས་བུ་གསུམ་
གྱི་ལམ་རིམ་འདི་གསལ་བར་མཛད་པའི་དགེ་བའི་བཤེས་
གཉེན་རྣམས་ལ་གུས་པས་ཕྱག་འཚལ་ཞེས་པའོ། །
གཉིས་པ་བ ཤད་པ་ཉེ་བར་དགོད་པ་ལ་གཉིས།
གདམས་པའི་སྔོན་འགྲོ་དང་། དངོས་གཞི་བཤད་པའོ། །
དང་པོ་ལ་གསུམ། བཤད་བྱའི་གདམས་པ་ངོས་བཟུང་བ།
གདམས་པའི་ཆེ་བ་བསྟན་པ། ཆེ་བ་དེ་ལྡན་གྱི་གདམས་
ངག་ལ་འཇུག་རིགས་པར་གདམས་པའོ། །དང་པོ་ནི།
འཛམ་གླིང་མཁས་པ་ཡོངས་ཀྱི་གཙུག་གི་རྒྱན། །ཞེས་པ་
ནས་རྒྱ་མཚོའང་ཡིན། །ཞེས་པའི་བར་ཏེ། བྱང་ཆུབ་ལམ་
གྱི་རིམ་པའི་གཞུང་འདི་ནི་སྐྱེ་དགུའི་འདོད་དོན་མ་ལུས་་
པ་བདེ་བླག་ཏུ་སྐོང་བས་ན་རིན་པོ་ཆེ་དབང་གི་རྒྱལ་པོ་་་
ལྟ་བུ་དང་། མདོ་རྒྱུད་ཀྱི་གསུང་རབ་ཐམས་ཅད་ཟབ་
མོའི་ལྟ་བ་དང༌། རྒྱ་ཆེན་སྤྱོད་པ་དང༌། རླབས་ཆེན་
སྤྱོད་པའི་གཞུང་གསུམ་དུ་འདུ་ཞིང་། དེ་གསུམ་ཡང་ལམ་
རིམ་འདིར་ཡོངས་སུ་འདུ་བའི་ཕྱིར་ན་གདམས་པའི་ཆུ་་་
ཕྲན་མ་ལུས་པ་གང་འདུ་བའི་ལེགས་པར་བཤད་པའི་རྒྱ་་

ལམ་རིམ་ཉམས་མགུར་མའི་དོན་འགྲེལ་བྱང་ཆུབ་གཞུང་ལམ།
མཚོའང་ཡིན་ཞེས་པའོ། ། །
གཉིས་པ། བསྟན་པ་ཐམས་ཅད་འགལ་མེད་རྟོགས་
པ་དང༌། །ཞེས་གསུངས། དོན་ནི་ལམ་རིམ་གྱི་གཞུང་འདི་
ལ་བརྟེན་ནས་ལུང་རྟོགས་ཀྱི་བསྟན་པ་ཐམས་ཅད་གང་་་
ཟག་གཅིག་འཚང་རྒྱ་བའི་ཆ་རྐྱེན་དུ་གོ་བ་དང། དེ་ལ་
བརྟེན་ནས་གསུང་རབ་ཐམས་ཅད་ཉམས་ལེན་སྟོན་པའི་་
གདམས་ངག་ཤ་སྟག་ཏུ་འཆར་བ་དང་། དེ་ལ་བརྟེན་
ནས་གཞུང་ཆེན་མོ་རྣམས་ནས་བཤད་པའི་ཉམས་ལེན་གྱི་
གནད་རྣམས་ལ་དཀའ་ཚེགས་ལ་མ་ལྟོས་པར་བདེ་བླག་་་
ཏུ་རྙེད་པའམ་རྟོགས་པ་དང་། དེ་ལ་བརྟེན་ནས་ཆོས་ལ་
བཟང་ངན་དང་མཆོག་དམན་དུ་ཕྱེ་ནས་ཆོས་སྤོང་བའི་་་
ཉེས་སྤྱོད་ཆེན་པོ་རང་འགག་ཏུ་འགྲོ་བས་ན་གཞུང་འདི་་
ནི་ཆེ་བ་ཆེན་པོ་བཞི་དང་ལྡན་པ་ཞེས་པའོ། །གསུམ་པ་ནི།
དེ་ཕྱིར་རྒྱ་བོད་ཅེས་པ་ནས་དེ་དོན་བསམ་ཞེས་པའི་བར་
གསུངས། དོན་ནི། གཞུང་འདི་ཆེ་བ་བཞི་དང་ལྡན་པ་
དེའི་ཕྱིར། རྒྱ་བོད་ཀྱི་སྐྱེ་བོ་བྱང་ཆུབ་མཆོག་གི་སྐལ་བ་
དང་ལྡན་པ་དུ་མས་རང་རྒྱུད་ལ་བསྟེན་ཅིང༌། ཐོས་
， 87 .

དཀའ་ཆེན་སིདྡྷི་ཨུདྡྷཱ་ཝཎྷས་མཛད།
བསམ་སྒོམ་གསུམ་གྱི་སྒོ་ནས་ཐུགས་ཉམས་སུ་བཞེས་པའི་
གདམས་པ་མཆོག་སྐྱེས་བུ་གསུམ་གྱི་ལམ་གྱི་རིམ་པ་འདི་
ཡིས་ཡིད་རབ་ཏུ་མི་འཕྲོག་པའི་དཔྱོད་ལྡན་སུ་ཞིག་ཡོད་་་
དེ་མེད་དོ། །ཞེས་པའོ། །གསུང་རབ་ཀུན་གྱི་སྙིང་པོའི་
གནད་རྣམས་ཤིང་རྟ་ཆེན་པོ་གཉིས་ཀྱིས་གདམས་པའི་ཆུ་
བོ་གཉིས་སུ་བསྡུས་ཤིང་། དེ་ཡང་ཇོ་བོས་གཅིག་ཏུ་
བསྡུས་པ་ལམ་གྱི་རིམ་པའི་ཚུལ་འདི་ཡོངས་སུ་རྫོགས་པ་
ལྟ་ཅི་སྨོས། ཆོས་ཐུན་རེ་ཙམ་སྟོན་ཚུལ་དང་། ཉན་ཚུལ་
ཕྱིན་ཅི་མ་ལོག་པར་བྱེད་པ་ལ་ཡང་། དམ་ཆོས་འཆད་པ་
དང་། ཐོས་པའི་ཕན་ཡོན་རླབས་ཆེན་སྡུད་པ་སྟེ་འབྱུང་
བར་ངེས་པས། དེ་དོན་བསམས་ནས་བཤད་ཉན་ལ་
འཇུག་པར་རིགས་ཞེས་པའོ། །
གཉིས་པ། གདམས་པའི་དངོས་གཞི་ལ་གཉིས། ལམ་
གྱི་རྩ་བ་བཤེས་གཉེན་བསྟེན་པའི་ཚུལ་དང་། བསྟེན་ནས་
བློ་ཇི་ལྟར་སྦྱོང་བའི་ཚུལ་ལོ། །དང་པོ་ནི། དེ་ནས་འདི་
ཕྱིའི་ཞེས་སོགས་གསུངས། དོན་ནི་སློབ་མའི་རྒྱུད་ལ་ཚེ་
འདིར་ཡོན་ཏན་སྣ་གཅིག་སྐྱེས་པ་ནས་བཟུང་རྫོགས་པའི་
88.

ལམ་རིམ་ཉམས་མགུར་མའི་དོན་འགྲེལ་བྱང་ཆུབ་གཞུང་ལམ།
སངས་རྒྱས་ཀྱི་བར་གྱི་ལེགས་ཚོགས་ཇི་སྙེད་མཆིས་པ་་་་་
དེའི་རྟེན་འབྲེལ་ལེགས་པར་འགྲིག་པའམ་རང་རྒྱུད་ལ་་་
ཐོབ་པའི་རྩ་བ་ནི། ལམ་མ་ནོར་བར་སྟོན་པའི་བཤེས་
གཉེན་དམ་པའི་ཡོན་ཏན་དྲན་ནས་སངས་རྒྱས་སུ་ལྟ་་་་
བའི་དད་པ་དང་བཀའ་དྲིན་དྲན་ནས། བཀུར་སྟི་རྙེད་པ་
དག་དང་རིམ་གྲོ་དང༌། །སྒྲུབ་པའི་སྒོ་ནས་བཤེས་གཉེན་
བསྟེན་པར་བྱ། །ཞེས་པ་ལྟར། སྦྱོར་བས་ཚུལ་བཞིན་
དུ་བསྟེན་པ་རུ་མཐོང་ནས་བླ་མའི་དམ་ཚིག་སྲོག་གི་ཕྱིར་
ཡང་མི་གཏོང་བར་བཀའ་བཞིན་སྒྲུབ་པའི་མཆོད་པས་་་
མཉེས་པར་བྱོས་ཤིག །ཅེས་ཕས་བུ་ལ་ཁ་ཆེམས་འཇོག་པ་
ལྟར་འདོམས་པར་མཛད་དོ། ། །
གཉིས་པ་ལ་གསུམ། སྐྱེས་བུ་ཆུང་ངུ་དང་ཐུན་མོང་
བའི་ལམ་ལ་བློ་སྦྱོང་བ་དང༌། འབྲིང་དང་ཐུན་མོང་བའི་
ལམ་ལ་བློ་སྦྱོང་བ་དང་། ཆེན་པོའི་ལམ་ལ་བློ་སྦྱོང་བའི་
ཚུལ་ལོ། །དང་པོ་ལ། འཇིག་རྟེན་ཕྱི་མ་དོན་གཉེར་གྱི་
བློ་བསྐྱེད་པ་དང་། འཇིག་རྟེན་ཕྱི་མར་བདེ་བའི་ཐབས་
བསྟན་པ་གཉིས། དང་པོ་ནི། དལ་བའི་རྟེན་འདི་ཞེས་
• 89 .

དཀའ་ཆེན་སིདྷི་ཨུདྡྷ་ཝནྟས་མཛད།
སོགས་གསུངས། དོན་ནི། མཐའ་འཁོབ་དབང་པོ་མ་ཚང་
ལོག་ལྟ་ཅན། །རྒྱལ་བའི་བཀའ་མེད་མི་ཡི་མི་ཁོམ་བཞི། །
ཚེ་རིང་ལྷ་དང་ངན་སོང་གསུམ་སྟེ་བརྒྱད། །ཅེས་པ་ལྟར་
གྱི་མི་ཁོམ་པ་བརྒྱད་དང་བྲལ་བའི་དལ་བ་དང་། མི་ཉིད་
དབུས་སྐྱེས་དབང་པོ་ཚང་བ་དང༌། །མཚམས་མེད་མ་
བྱས་སྡེ་སྣོད་གསུམ་ལ་དད། །སངས་རྒྱས་བྱོན་ནས་ཆོས་
བསྟན་བསྟན་པ་གནས། །དེ་རྗེས་འཇུག་དང་གཞན་ཕྱིར་
སྙིང་བརྩེ་བའོ། །ཞེས་པ་ལྟར་གྱི་འབྱོར་བ་བཅུ་དང་ལྡན་
པའི་རྟེན་ལན་ཅིག་ཙམ་ཐོབ་པ་འདི་ནི་ཡིད་བཞིན་གྱི་་་་
ནོར་བུ་ལག་ཏུ་ལོན་པ་ལས་ཀྱང་ལྷག་སྟེ། ནོར་བུས་ཚེ་
འདིར་དབུལ་བ་ཙམ་སེལ་ནུས་པ་ལས། ཕྱི་མ་ཕན་ཆད་
ཀྱི་དོན་སྒྲུབ་མི་ནུས་ལ། རྟེན་འདི་ལ་བརྟེན་ནས་ཚེ་འདི་
མ་ཟད། ཕྱི་མའི་མངོན་མཐོ་ངེས་ལེགས་ཐམས་ཅད་ཀྱང་
སྒྲུབ་ཏུ་ཡོད་པ་སྟེ། རྙེད་དཀའ་དོན་ཆེའི་རྟེན་འདི་ཡང་
འཇིག་པར་སླ་བ་ནི་ནམ་མཁའི་གློག་དང་འདྲ་ཞིང༌། དེ་
ཡང་ངེས་པར་འཆི་ལ་ནམ་འཆི་ནི་ངེས་པ་མེད་པ་འཆི་་་་
བའི་ཚེ་ཆོས་མ་གཏོགས་གང་གིས་ཀྱང་མི་ཕན་པའི་ཚུལ་
• 90 •

ལམ་རིམ་ཉམས་མགུར་མའི་དོན་འགྲེལ་བྱང་ཆུབ་གཞུང་ལམ།
འདི་བསམས་ནས་འཇིག་རྟེན་འདིའི་བྱ་བྱེད་ཐམས་ཅད་་
འབྲས་བུ་མེད་པའི་སྦུན་པ་འཕྱར་བ་བཞིན་དུ་ཤེས་ནས།
རབ་འཆི་ཁར་དྲོད། འབྲིང་མི་འཚེར། ཐ་མ་ཡང་འགྱོད་
པ་མེད་པའི་སྙིང་པོ་ཞིག་ངེས་པར་ལེན་དགོས་ཞེས་པའོ། །
གཉིས་པ་ལ། བསྟན་པ་ལ་འཇུག་པའི་སྒོ་དམ་པ་སྐྱབས་
འགྲོ། བདེ་ལེགས་ཐམས་ཅད་ཀྱི་རྩ་བ་ལས་འབྲས་ལ་ཡིད་
ཚེས་པའི་དད་པ་བསྐྱེད་པ་གཉིས། དང་པོ་ནི། ཤི་
ནས་ངན་འགྲོར་མི་སྐྱེའི་གདེང་མེད་ཅིང་། །ཞེས་སོགས་
གསུངས། དོན་ནི་ཤི་བའི་འོག་ཏུ་མེད་དེ་མི་འགྲོ་བར་སྐྱེ་
བ་ཞིག་ལེན་དགོས། དེ་ཡང་ངན་འགྲོར་མི་སྐྱེ་བའི་གདེང་
མེད་ཅིང་ངན་སོང་གསུམ་གང་དུ་སྐྱེས་ཀྱང་སྡུག་བསྔལ་་་
བཟོད་གླགས་མེད་པའི་ཚུལ་བསམས་ནས་འཇིགས་ཆུམ་་་
ཆུམ་པ་ཞིག་དང་། འཇིགས་པ་དེ་ལས་སྐྱོབ་པའི་ནུས་པ་
དཀོན་མཆོག་གསུམ་ལ་ཡོད་པར་ཡིད་ཆེས་པའི་དད་པ་་་
སྟེ་སྐྱབས་འགྲོའི་རྒྱུ་གཉིས་ཚང་བའི་སྒོ་ནས། དཀོན་
མཆོག་གསུམ་གྱི་ཡོན་ཏན་ཤེས་པ་དང་། ཁྱད་པར་ཤེས་
པ་དང་། ཁས་བླང་ཤེས་པ་དང་། གཞན་དུ་མི་སྨྲ་བ་ཤེས་
， 91 •

དཀའ་ཆེན་སིདྡྷི་ཨུདྡྷ་ཝཌྷས་མཛད།
པ་བཞིའི་སྒོ་ནས་སྐྱབས་སུ་འགྲོ་བའི་བློ་ཤིན་ཏུ་བརྟན་པ་
དང༌། སྐྱབས་སུ་སོང་ནས་སྐྱབས་འགྲོ་དེ་ཡི་དགག་པའི་
བསླབ་བྱ་དང་། སྒྲུབ་པའི་བསླབ་བྱ་གཉིས་ནམ་ཡང་
ཉམས་པ་མེད་པར་བྱ་ཞེས་པའོ། །
གཉིས་པ་ལ། ལས་འབྲས་སྤྱིར་བསམ་པ། བྱེ་བྲག་ཏུ་
བསམ་པ། བསམས་ནས་འཇུག་ལྡོག་བྱ་ཚུལ་དང་གསུམ་
མོ། །དང་པོ་ནི། དེ་ཡང་དཀར་ནག་ལས་འབྲས་ལེགས་
བསམས་ནས། །ཞེས་སོགས་གསུངས། དོན་ནི། སྐྱབས་
འགྲོའི་བསླབ་བྱ་ལ་བསླབས་ཏེ། ངན་སོང་ལས་ཐར་བ་དེ་
ཡང་ལས་ངེས་པ་དང་། འཕེལ་ཆེ་བ་དང༌། མ་བྱས་པ་
དང་མི་འཕྲད་པ་དང༌། བྱས་པ་ཆུད་མི་ཟ་བའི་ཚུལ་
ལེགས་པར་བསམས་ནས་མི་དགེ་བ་ཕྲ་མོ་ནས་སྤོང་ཞིང་་
དགེ་བ་ཕྲ་མོ་ནས་སྒྲུབ་པའི་བླང་དོར་ལ་རག་ལས་ཞེས་་་
པའོ། །གཉིས་པ་ནི། ལམ་མཆོག་ཅེས་སོགས་གསུངས།
དོན་ནི། མི་དགེ་བཅུ་སྤོང་གི་ཚུལ་ཁྲིམས་ལ་བརྟེན་ནས་
བདེ་འགྲོའི་རྟེན་ཞིག་ཐོབ་ཀྱང་། ལམ་མཆོག་རྣམ་མཁྱེན་
སྒྲུབ་པ་ལ་ཁྱད་ཆོས་སམ་མཚན་ཉིད། དེ་ཡང་ཚེ་དང་ཁ་
• 92 •

ལམ་རིམ་ཉམས་མགུར་མའི་དོན་འགྲེལ་བྱང་ཆུབ་གཞུང་ལམ།
དོག་རིགས་དབང་ཕྱུག །ཚིག་བཙུན་དབང་ཚེ་སྐྱེས་པ་
ཉིད་སྟོབས་ལྡན། །ཞེས་པ་ལྟར་གྱི་རྣམ་སྨིན་གྱི་ཡོན་ཏན་
བརྒྱད་ལྡན་གྱི་རྟེན་ཞིག་མ་རྙེད་པར་ལམ་སྒོམ་པ་ལ་ས་་་
ཕྱོད་མི་འོང་བས་ན། རྟེན་དེའི་རྒྱུར། རྣམ་སྨིན་རྒྱུ་ནི་
སེམས་ཅན་མི་འཚེ་དང་། །མར་མེ་ལ་སོགས་སྣང་དང་
གོས་གསར་སྦྱིན། །ང་རྒྱལ་བཅོམ་དང་ཟས་གོས་སོགས་
སློང་སྦྱིན། །ངག་གི་མི་དགེ་བ་བཞི་སྤོང་ལ་གོམས། །སྨོན་
ལམ་བཏབ་ཅིང་བླ་མ་དཀོན་མཆོག་བཀུར། །བུད་མེད་
ཉེས་བསམ་ཕོ་དབང་གཅོད་ཐར་བྱེད། །ཇི་ལྟར་རིགས་
པས་གྲོགས་བྱ་བཟའ་བཏུང་སྟེར། ། ཞེས་པ་ལྟར་གྱི་རྒྱུ་
རྣམས་ལེགས་པར་སྒྲུབ་དགོས་ཞེས་པའོ། །གསུམ་པ་ནི།
སྒོ་གསུམ་སྡིག་ལྟུང་ཞེས་སོགས་གསུངས། དོན་ནི། ཐོག་མ་
མེད་པ་ནས་རང་སེམས་ཉོན་མོངས་ཀྱི་དབང་དུ་སོང་སྟེ།
སྒོ་གསུམ་སྡིག་ལྟུང་གི་དྲི་མས་སྦགས་པ་འདི་སྦྱངས་ཤིང་།
ཕྱིན་ཆད་སྡིག་གསོག་པའི་འཕྲོ་ཆད་པ་ཞིག་མ་བྱུང་ན།
ངེས་ལེགས་ལྟ་ཅི་མངོན་མཐོ་ཙམ་ཡང་ཐོབ་དཀའ་ཞིང་།
དེས་ན་སྒྲིབ་པ་རྣམས་ཀྱི་ནང་ནས་ཐོག་མར་ལས་ཀྱི་སྒྲིབ་
• J3.

དཀའ་ཆེན་སིདྡྷི ་ཨུདྡྷ་ཝནྟས་མཛད།
པ་སྦྱོང་བ་གནད་ཤིན་ཏུ་ཆེ་བས་ན། མི་དགེ་བྱས་ལ་
འགྱོད་མང་སུན་འབྱིན་སྟོབས། །མདོ་སྡེའི་ཚིག་འཛིན་
སྟོང་ཉིད་ལ་ཡིད་ཆེས། །ཟབ་མོའི་བཟླས་བརྗོད་རྒྱལ་བའི་
སྐུ་གཟུགས་བཞེངས། །དཀོན་མཆོག་མཆོད་ལ་བརྩོན་
དང་མཚན་སྒྲོག་སྟེ། །འདི་དྲུག་ལ་སོགས་གཉེན་པོ་ཀུན་
ཏུ་སྤྱོད། །ཉེས་ལྟུང་ཕྱིན་ཆད་སྡོམ་པ་སླར་ལྡོག་སྟོབས། །
སེམས་བསྐྱེད་སྐྱབས་འགྲོ་རྟེན་གྱི་སྟོབས་སུ་བྱེད། །ཅེས་
པ་ལྟར་གྱི་གཉེན་པོ་སྟོབས་བཞི་དུས་རྒྱུན་དུ་རང་རྒྱུད་ལ་
ཚང་བར་བསྟེན་པ་ཤིན་ཏུ་གཅེས་པ་ཡིན་ནོ། །ཞེས་པའོ། །
གཉིས་པ་ནི། སྡུག་བདེན་ཉེས་དམིགས་ཞེས་སོགས་
གསུངས། དོན་ནི། སྡུག་བདེན་འཁོར་བའི་ཉེས་དམིགས་
ནི། འཁོར་བར་སྐྱེས་ཕྱིན་སྡུག་བསྔལ་བརྒྱད་དང༌། དྲུག་
དང་། གསུམ་གྱིས་མནར་བའི་ཚུལ་བསམ་པ་ལ་མ་འབད་
ན་ལས་ཉོན་གྱི་འཆིང་བ་ལས་ཡོངས་སུ་གྲོལ་བའི་ཐར་པ་
དོན་གཉེར་གྱི་བློ་རྣལ་མ་མི་སྐྱེ་ཞིང༌། ཉོན་མོངས་དང་
ལས་ཀྱི་ཀུན་འབྱུང་གི་དབང་གིས་འཁོར་བར་འཇུག་པའི་
རིམ་པ་མ་ཤེས་ན་འཁོར་བའི་རྩ་བ་ངོས་མི་ཟིན་ལ། དེ་མ་
• （} 1 •

ལམ་རིམ་ཉམས་མགུར་མའི་དོན་འགྲེལ་བྱང་ཆུབ་གཞུང་ལམ།
ཟིན་ན་འཁོར་བའི་རྩ་བ་གཅོད་ཚུལ་མི་ཤེས་པས་དེས་ན་
སྲིད་པ་འཁོར་བ་ལས་ཡིད་ངེས་པར་འབྱུང་བའི་སྐྱོ་ཤས་
རྒྱུན་དུ་བསྟེན་ན་ཐར་འདོད་ཀྱི་བློ་ངང་གིས་སྐྱེ་ཞིང༌། མ་
རིག་པའི་དབང་གིས་ལས་བསགས། ལས་ཀྱིས་སྲིད་རྩེ་
ནས་མནར་མེད་བར་གྱི་ཁམས་གསུམ་འཁོར་བར་རང་་་་
དབང་མེད་པར་བཅིངས་པའམ་སྐྱེ་བའི་ཚུལ་བསམ་ན་་་་
འཁོར་བའི་རྩ་བ་གཅོད་ཚུལ་ཤེས་པར་འགྱུར་བས་ན།
གཉིས་པོ་འདི་བསམ་པ་ལ་འབད་དགོས་ཞེས་པའོ། །
གསུམ་པ་ལ་གཉིས། བྱང་ཆུབ་ཏུ་སེམས་བསྐྱེད་ཚུལ་དང་།
སེམས་བསྐྱེད་ནས་སྤྱོད་པ་ལ་སློབ་ཚུལ་ལོ། །དང་པོ་ནི།
སེམས་བསྐྱེད་ཐེག་མཆོག་ཅེས་སོགས་གསུངས། དོན་ནི།
གཞན་དོན་དུ་རྫོགས་བྱང་དོན་གཉེར་གྱི་བྱང་ཆུབ་ཀྱི་་་་་
སེམས་ནི། ཐེག་པ་ཆེན་པོའི་ལམ་ཐམས་ཅད་ཀྱི་གཞུང་
ཤིང་དང་། རྒྱལ་སྲས་ཀྱི་སྤྱོད་པ་རླབས་པོ་ཆེའི་གཞི་དང་།
རྟེན་དང༌། སྡོམ་ལྟ་བུ་ཡིན་ཞིང༌། དངུལ་ཆུའི་ཐིགས་
རིགས་གསེར་དུ་སྣང་བ་ཞེས་བྱ་བ་དེ་སྲང་གཅིག་གིས་་་་
ལྕགས་སྲང་སྟོང་གསེར་དུ་སྒྱུར་ནུས་པ་བཞིན་དུ་ཚོགས་་་
： 5.

དཀའ་ཆེན་སིདྡྷི་ཨུདྡྷ་ཝཌྷས་མཛད།
གཉིས་ཕལ་པ་རྣམས་ཀྱང་རྫོགས་བྱང་གི་རྒྱུར་སྒྱུར་བར་་་
བྱེད་པ་དང་། དགེ་ཚོགས་རབ་འབྱམས་སྡུད་པའི་བསོད་
ནམས་ཀྱི་གཏེར་ཡང་ཡིན་ཞིང༌། དེ་ལྟར་ཤེས་ནས་བྱང་
སེམས་རྣམས་ཀྱིས་ཐུགས་དམ་གྱི་མཐིལ་དུ་མཛད་ཅེས་་་་
པའོ། ། །
གཉིས་པ་ལ། ཐེག་པ་ཆེན་པོ་སྤྱི་ལ་སློབ་ཚུལ་དང༌།
ཁྱད་པར་དུ་རྡོ་རྗེ་ཐེག་པ་ལ་སློབ་ཚུལ་གཉིས། དང་པོ་ལ།
རྒྱལ་སྲས་ཀྱི་སྤྱོད་པ་སྤྱི་ལ་སློབ་ཚུལ་དང་། ཁྱད་པར་དུ་
ཕར་ཕྱིན་ཐ་མ་གཉིས་ལ་སློབ་ཚུལ་གཉིས། དང་པོ་ལ་
དྲུག་ལས། དང་པོ་ནི། སྦྱིན་པ་འགྲོ་བའི་ཞེས་སོགས་
གསུངས། དོན་ནི། ལུས་ལོངས་སྤྱོད་དགེ་ཚོགས་བཅས་
གཏོང་བའི་སེམས་པ་ནི་སྦྱིན་པ་ཡིན་ཞིང་། དེ་ནི་སློང་བ་
པོའི་འགྲོ་བའི་རེ་འདོད་སྐོང་བའི་ཡིད་བཞིན་གྱི་ནོར་བུ་
ལྟ་བུ་དང༌། ཡོ་བྱད་ལ་ཞེན་པའི་སེར་སྣ་གཅོད་པའི་
མཚོན་ཆ་མཆོག་དང༌། འཕངས་པའི་ནོར་དང༌། གཅེས་
པའི་སྲོག་ཀྱང་གཏོང་བ་ལ་མ་ཞུམ་ཞིང་སྙིང་སྟོབས་ལྷག་་
པར་བསྐྱེད་པའི་སྒོ་ནས། རང་རྒྱུད་ལྡན་གྱི་རྒྱལ་སྲས་ལ་
• （36 •

ལམ་རིམ་ཉམས་མགུར་མའི་དོན་འགྲེལ་བྱང་ཆུབ་གཞུང་ལམ། །
ཐབས་ཀྱི་རྟོགས་པ་ཁྱད་པར་ཅན་ཡོད་པར་མཚོན་བྱེད་
ཀྱི་སྤྱོད་པའི་མཆོག་ཡིན་པ་དང་། དེའི་དབང་གིས་སྙན་
པའི་གྲགས་པ་ཕྱོགས་བཅུར་སྒྲོག་པའི་གཞིར་གྱུར་པ་ཡིན་
ལ། དེ་ལྟར་ཤེས་ནས་ལུས་དང་ལོངས་སྤྱོད་དུས་གསུམ་གྱི་
དགེ་བ་ཡོངས་སུ་གཏོང་བའི་ལམ་བཟང་པོ་ཐབས་ཤེས་་་
ཟུང་འབྲེལ་གྱི་ཉམས་ལེན་ལ་མཁས་པ་རྣམས་ཀྱིས་བསྟེན་
ཅེས་པའོ། །
གཉིས་པ་ནི། ཚུལ་ཁྲིམས་ཞེས་སོགས་གསུངས། དོན་
ནི། བྱང་སེམས་ཀྱི་སྡོམ་པའི་ཚུལ་ཁྲིམས་གཙོ་བོའི་དབང་
དུ་བྱས་ནས་གཞན་གནོད་གཞི་བཅས་སྤོང་བའི་སེམས་པ་
ནི་ཚུལ་ཁྲིམས་ཡིན་ཞིང་། དེ་ནི་སྒོ་གསུམ་ཉེས་སྤྱོད་ཀྱི་
དྲི་མ་འཁྲུད་པའི་ཆུ་དང༌། ཉོན་མོངས་པའི་ཚ་གདུང་
སེལ་བའི་ཟླ་བའི་འོད་དང་། ཚུལ་ཁྲིམས་རྣམ་པར་དག་
པའི་གང་ཟག་དེ་ནི་སྐྱེ་དགུའི་དབུས་ན་ལྷུན་པོ་ལྟར་གཟི་
བརྗིད་ཆགས་པ་དང༌། དཔུང་སྟོབས་ཀྱིས་བསྡིགས་པ་
མེད་པར་ཡང་འགྲོ་ཀུན་རང་དབང་མེད་པར་འདུད་པ་་་
སོགས་ཀྱི་ཕན་ཡོན་དེ་ལྟར་ཤེས་ནས་སྐྱེས་བུ་དམ་པ་་་་་་
. .}7 •

དཀའ་ཆེན་སིདྡྷི་ཨུདྡྷ་ཝནྟས་མཛད། །
རྣམས་ཀྱིས་མིག་བཞིན་དུ་བསྲུང་བར་མཛད་ཅེས་པའོ། །
གསུམ་པ་ནི། བཟོད་པ་སྟོབས་ལྡན་ཞེས་སོགས་
གསུངས། དོན་ནི། གནོད་བྱེད་ལ་ཇི་མི་སྙམ་པ་དང༌། །
སྡུག་བསྔལ་དང་ལེན་དང་། ཆོས་ལ་ངེས་སེམས་ཀྱི་བཟོད་
པ་སྟོབས་ལྡན་ནི། རྟེན་གྱི་གང་ཟག་མཛེས་པར་བྱེད་པའི་
རྒྱན་གྱི་མཆོག་དང་། ཉོན་མོངས་པས་ཡིད་གདུང་བར་
བྱེད་པ་དེའི་གཉེན་པོ་མཆོག་ཡིན་པས་དཀའ་ཐུབ་ཀུན་་་
གྱི་ཕུལ་དུ་བྱུང་བ་དང་། ཞེ་སྡང་ལག་འགྲོ་སྟེ་སྦྲུལ་གདུག་
འཇོམས་པ་ལ་ནམ་མཁའ་ལྡིང་དང༌། ཕ་རོལ་པོས་ཚིག་
རྩུབ་ཀྱི་མཚོན་ཆ་འཕེན་པ་ལ་འབིགས་པར་མི་ནུས་པའི་་
སྲ་བའི་གོ་ཆ་མཆོག་ཡིན་པ་སོགས་ཀྱི་ཕན་ཡོན་དེ་ལྟར་་་
ཤེས་ནས་བཟོད་མཆོག་གོ་ཆ་ལ་ཁོང་ཁྲོའི་ཉེས་དམིགས་་་
དང་བཟོད་པའི་ཕན་ཡོན་བསམ་པ་སོགས་ཐབས་རྣམ་པ་
སྣ་ཚོགས་ཀྱི་སྒོ་ནས་གོམས་པར་མཛད་ཅེས་པའོ། །
བཞི་པ་ནི། མི་ལྡོག་བརྟན་པའི་ཞེས་སོགས་གསུངས། །
དོན་ནི། བསྐལ་པ་གྲངས་མེད་བྱེ་བ་འབུམ་བསྒྱུར་དུ་
སེམས་ཅན་གཅིག་གི་སྡུག་བསྔལ་སེལ་བའི་ཕྱིར་དུ་ཡང་།
• 98.

ལམ་རིམ་ཉམས་མགུར་མའི་དོན་འགྲེལ་བྱང་ཆུབ་གཞུང་ལམ།
དམྱལ་བ་ཁོ་ནར་གནས་དགོས་ཀྱང་མི་ཞུམ་པར་རྫོགས་་་
བྱང་ལ་ལྷག་པར་སྤྲོ་བའི་བརྩོན་འགྲུས་ཀྱི་གོ་ཆ་བགོས་ན་
ལེ་ལོ་རྣམ་གསུམ་རང་ཤུགས་ཀྱིས་འགག་པར་འགྱུར་་་་་
ཞིང༌། དེ་ལ་བརྟེན་ནས་ལུང་རྟོགས་ཀྱི་ཡོན་ཏན་ཐམས་
ཅད་ཡར་ངོའི་ཟླ་བ་བཞིན་འཕེལ། སྒོ་གསུམ་དགེ་སྦྱོར་
དང་མ་བྲལ་བའི་སྟོབས་ཀྱིས་སྤྱོད་ལམ་ཐམས་ཅད་དགེ་་་
བས་འདའ་བས་དོན་དང་ལྡན་པར་འགྱུར་ཞིང་། བརྩོན་
འགྲུས་ཀྱི་མཐུན་རྐྱེན་མོས་པ་དང་། བརྟན་པ་དང༌།
དགའ་བ་དང་། དོར་བའི་སྟོབས་ལ་བརྟེན་ནས་གང་
བརྩམས་པའི་ལས་ཀྱི་མཐའ་རྣམས་ཀྱང་ཡིད་བཞིན་དུ་་་
འགྲུབ་པ་སོགས་ཀྱི་ཕན་ཡོན་དེ་ལྟར་ཤེས་ནས་ལེ་ལོ་ཀུན་
སེལ་བའི། རྟག་གུས་ཀྱི་རླབས་པོ་ཆེའི་བརྩོན་འགྲུས་རྒྱལ་
སྲས་རྣམས་ཀྱིས་བརྩམས་ནས་སྤྱོད་པ་ལ་སློབ་པར་མཛད་
ཅེས་པའོ། །
ལྔ་པ་ནི། བསམ་གཏན་སེམས་ལ་ཞེས་སོགས་གསུངས།
དོན་ནི། ནང་དུ་འཇོག་པ་དང༌། རྒྱུན་དུ་འཇོག་པ་དང༌།
གླན་ཏེ་འཇོག་པ་དང་། ཉེ་བར་འཇོག་པ་དང་། དུལ་བར་
• 93 •

དཀའ་ཆེན་སིདྡྷི་ཨུ་ཝཛྷས་མཛད།
བྱེད་པ་དང་། ཞི་བར་བྱེད་པ་དང་། རྣམ་པར་ཞི་བར་
བྱེད་པ་དང༌། རྩེ་གཅིག་ཏུ་བྱེད་པ་དང་། མཉམ་པར་
འཇོག་པ་སྟེ། སེམས་གནས་པའི་ཐབས་དགུ་ལ་བརྟེན་
ནས་ཤིན་སྦྱངས་ཁྱད་པར་ཅན་གྱིས་ཟིན་པའི་སྒོམ་བྱུང་་་
གི་ཏིང་ངེ་འཛིན་ནི་བསམ་གཏན་གྱི་ངོ་བོ་ཞི་གནས་ཡིན་
ཞིང་། དེ་ནི་རང་གི་སེམས་འབངས་ལྟ་བུ་ལ་གང་འདོད་
དུ ་ ད བ ང་སྒྱུར་བར་བྱེད་པ འི ་ རྒྱ ལ ་ པོ ་ ལྟ་བུ་དང་།
དམིགས་པ་གཅིག་ལ་དམིགས་རྟེན་བཅས་ཏེ་བཞག་ན།
དེ་ལས་གཞན་དུ་གཡོ་བ་མེད་པ་རིའི་དབང་པོ་བཞིན་དུ་
བརྟན་པའི་གནས་ཆ་དང༌། དམིགས་པ་དེའི་ཁྱད་པར་
གཞན་ལ་འཕྲོས་ཏེ་བཏང་ན་གང་ལ་བཏང་བའི་དམིགས་
པ་དེའི་ཁྱད་པར་རྣམས། གསལ་ལེར་འཆར་བའི་གསལ་
ཆའི་ངར་དང་ལྡན་པའི་ཞི་གནས་དང་། ཤིན་སྦྱངས་
གཉིས་གཅིག་གྲོགས་སུ་གཅིག་འགྲོ་བའི་ཚུལ། དེ་ལྟར་
ཤེས་ནས་རྣལ་འབྱོར་དབང་པོ་རྣམས་ཀྱིས་རྣམ་གཡེང་གི་
དགྲ་འཇོམས་ཤིང་དམིགས་པ་ལ་རྩེ་གཅིག་པའི་ཏིང་ངེ་་་
འཛིན་རྒྱུན་དུ་བསྟེན་དགོས་ཞེས་པའོ། །
• 100 •

ལམ་རིམ་ཉམས་མགུར་མའི་ངོན་འགྲེལ་བྱང་ཆུབ་གཞུང་ལམ།
དྲུག་པ་ནི། ཤེས་རབ་ཟབ་མོའི་ཞེས་སོགས་གསུངས།
དོན་ནི། དཔྱད་སྟོབས་ཀྱིས་དྲངས་པའི་ཤིན་སྦྱངས་ཁྱད་
པར་ཅན་གྱིས་ཟིན་པའི་ཆོས་་རབ་ཏུ་རྣམ་འབྱེད་ཀྱི་ཤེས་་
རབ་ནི་ལྷག་མཐོང་ཡིན་ཞིང༌། དེ་ནི་སྟོང་ཉིད་ཟབ་མོའི་
དེ་ཁོ་ན་ཉིད་ལྟ་བའི་མིག་དང་། སྲིད་པ་སྟེ་འཁོར་བའི་རྩ་
བ་དྲུང་ནས་འབྱིན་པར་བྱེད་པའི་གཉེན་པོའི་ལམ་དང་།
གསུང་རབ་ཀུན་ལས་བསྔགས་པའི་ཡོན་ཏན་གྱི་གཏེར་དུ་
གྱུར་པ་དང་། གཏི་མུག་གི་མུན་པ་སེལ་བར་བྱེད་པའི་
སྒྲོན་མེ་མཆོག་ཏུ་གྱུར་པ་མཁས་པ་རྣམས་ལ་གྲགས་པའི་་
ཚུལ་དེ་ལྟར་ཤེས་ནས་སྲིད་པ་ཕྲ་རགས་ཀྱི་ཉེས་དམིགས་
དང་ཐར་པའི་ཕན་ཡོན་སེམས་པ་ལ་མཁས་པ་ཡིས། ཐར་
པའི་སྒོ་གཉིས་པ་དང་བྲལ་བའི་ལམ་དེ་འབད་པ་སྟེ་་་་་་
བརྩོན་པ་དུ་མས་བསྐྱེད་པ་མཛད་ཅེས་པའོ། །
གཉིས་པ་ལ། ཞི་ལྷག་ཟུང་འབྲེལ་དུ་སྒོམ་ཚུལ། ཞི་
ལྷག་ཟུང་འབྲེལ་སྒོམ་པ་ལ་བསྔགས་པའི་ཚུལ། ཚང་ལ་མ་
ནོར་བའི་ལམ་ལ་སློབ་དགོས་ཚུལ་དང་གསུམ། དང་པོ་ནི།
རྩེ་གཅིག་བསམ་གཏན་ཞེས་སོགས་གསུངས། དོན་ནི། ཞི་
• { () ] .

དཀའ་ཆེན་སིདྡྷི་ཨུདྡྷ་ཝཌྷས་མཛད།
གནས་རྐྱང་པའི་བསམ་གཏན་ཙམ་ལ་འཁོར་བའི་རྩ་བ་་་
བདེན་འཛིན་གཅོད་པའི་ནུས་པ་མ་མཐོང་ཞིང་། ཞི་
གནས་དང་བྲལ་བའི་ཐོས་བསམ་གྱི་ཤེས་རབ་ཀྱིས་ཇི་་་་་
ཙམ་དཔྱད་ཀྱང་། བདེན་འཛིན་གྱི་ཉོན་མོངས་མི་ལྡོག་
པས། ཡིན་ལུགས་ཀྱི་དོན་ལ་ཕུ་ཐག་ཆོད་པའི་ལྷག་མཐོང་
གི་ཤེས་རབ་དང༌། བྱིང་རྒོད་ཀྱིས་གཡོ་བ་མེད་པའི་ཞི་
གནས་གཉིས་སྤེལ་ཏེ་བསྒོམས་ནས་དེ་ཁོ་ན་ཉིད་རྟོགས་་་
པའི་བློ་གྲོས་ཏེ་ལྷག་མཐོང་རང་རྒྱུད་ལ་འཕེལ་ཞིང་རྒྱས་་
པར་མཛད་ཅེས་པའོ། །ཞི་ལྷག་གཉིས་པོ་འདིའི་རྟོགས་
རིགས་ད་ལྟ་ནས་ཉམས་སུ་ལེན་དགོས་པས་དགེ་སྦྱོར་་་་་
གང་བྱེད་ཀྱང་སེམས་མ་གཡེང་བར་བྱེད་པ་དང་། དེའི་
ངང་ནས་ཤེས་རབ་ཀྱིས་དཔྱོད་པ་གཉིས་ཟུང་འབྲེལ་དུ་་་
ཉམས་སུ་ལེན་དགོས་གསུངས།
གཉིས་པ་ནི། རྩེ་གཅིག་གོམས་པས་ཞེས་སོགས་
གསུངས། དོན་ནི། དམིགས་པ་གཅིག་ལ་རྩེ་གཅིག་ཏུ་
གཡོ་བ་མེད་པར་འཇོག་པ་ལས་ཞི་གནས་ཀྱི་ཏིང་འཛིན་་
འགྲུབ་པར་མ་ཟད། རྩེ་གཅིག་པའི་ཏིང་ངེ་འཛིན་ལ་
• 1 02 •

ལམ་རིམ་ཉམས་མགུར་མའི་དོན་འགྲེལ་བྱང་ཆུབ་གཞུང་ལམ།
གནས་པའི་ངང་ནས་དེ་ཁོ་ན་ཉིད་ཀྱི་དོན་ལ་ཚུལ་བཞིན་
དུ་དཔྱོད་པའི་སོ་སོར་རྟོག་པའི་ཤེས་རབ་ཀྱིས་དཔྱད་་་་་
པས་ཀྱང་། ཡིན་ལུགས་སྟོང་ཉིད་ཀྱི་དོན་ལ་གཡོ་བ་མེད་
པར་ཤིན་ཏུ་བརྟན་པའི་ཏིང་འཛིན་བསྐྱེད་པར་མཐོང་་་་
ནས་ཞི་ལྷག་ཟུང་འབྲེལ་དུ་སྒྲུབ་པ་ལ་བརྩོན་པ་ནི་ཡ་་་་་་
མཚན་པའམ། ཤིན་ཏུ་ངོ་མཚར་བའི་ཉམས་ལེན་ཡིན་
པས་ཐ་ན་སྨོན་ལམ་ཚུན་ཆད་ཀྱིས་བག་ཆགས་འཇོག་་་་་
དགོས་གསུངས།
གསུམ་པ་ནི། མཉམ་གཞག་ནམ་མཁའ་ཞེས་སོགས་
གསུངས། དོན་ནི། མཉམ་གཞག་ཏུ་ངེས་ངོར་བདེན་གྲུབ་
ཀྱི་སྤྲོས་པ་མཐའ་དག་དང་བྲལ་བ་ནམ་མཁའ་ལྟ་བུའི་་་་
སྟོང་ཉིད་དང་། རྗེས་ཐོབ་ཏུ་བདེན་པར་སྣང་ཡང་བདེན་
པར་མ་གྲུབ་པའི་སྒྱུ་མ་ལྟ་བུའི་སྟོང་ཉིད་བསྒོམས་ནས་་་་
ཐབས་བྱང་ཆུབ་ཀྱི་སེམས་དང་ཤེས་རབ་སྟོང་ཉིད་རྟོགས་
པའི་ལྟ་བ་གཉིས་ཟུང་འབྲེལ་དུ་ཉམས་སུ་བླངས་ནས
རྒྱལ་སྲས་ཀྱི་སྤྱོད་པ་རྒྱ་མཚོ་ལྟ་བུའི་ཕ་རོལ་ཏུ་འགྲོ་བ་ནི།
རྒྱལ་བ་སྲས་དང་བཅས་པ་རྣམས་ཀྱིས་རྒྱ་ཆེར་བསྔགས་་་
• ] 03 •

དཀའ་ཆེན་སིདྡྷི་ཨུདྡྷ་ཝནྟས་མཛད།
པའི་ལམ་ཡིན་པའི་ཚུལ་དེ་ལྟར་རྟོགས་ནས་དགེ་བ་སྣ་རེ་
དང༌། ལམ་ཕྱོགས་རེ་བས་ཡིད་ཚིམ་པ་མེད་པར། བཤེས་
གཉེན་བསྟེན་པ་ནས་བཟུང་སྟེ་ཞི་ལྷག་གི་བར་གྱི་ལམ་ཆ་
ཚང་བ་ལ་སློབ་པ་ནི་སྐལ་བཟང་སྟེ་རྒྱལ་སྲས་བྱང་ཆུབ་་་་
སེམས་དཔའ་རྣམས་ཀྱི་ལུགས་ཡིན་པས་དེ་ལྟར་འབད་་་་
དགོས་གསུངས། །
གསུམ་པ། རྡོ་རྗེ་ཐེག་པའི་ལམ་ལ་སློབ་ཚུལ་ནི། དེ་
ལྟར་རྒྱུ་དང་འབྲས་བུའི་ཐེག་ཆེན་གྱི། །ཞེས་སོགས་
གསུངས། དོན་ནི་གོང་དུ་བཤད་པ་དེ་ལྟར་རྒྱུ་ཕ་རོལ་ཏུ་
ཕྱིན་པ་དང༌། འབྲས་བུ་རྡོ་རྗེ་ཐེག་པའི་ལམ་གཉིས་
ཀར་དགོས་པའི་ཐུན་མོང་བའི་ལམ་བཤེས་གཉེན་བསྟེན་་
པ་ནས་ཞི་ལྷག་གི་བར་གྱི་ལམ་གོ་རིམ་ཇི་ལྟ་བ་བཞིན་དུ་་
རང་རྒྱུད་ལ་སྐྱེས་ནས། གདོན་མི་ཟ་བར་སྔགས་ལ་འཇུག་
དགོས་ཤིང་། དེ་ཡང་རྒྱུད་དོན་འཆད་པ་ལ་མཁས་པའི་
དེད་དཔོན་ཏེ་རྡོ་རྗེ་སློབ་དཔོན་གྱི་མགོན་ལ་བརྟེན་ནས་་
དབང་གིས་རྒྱུད་སྨིན་པར་བྱས་ཤིང་། དེའི་ཚེ་ཁས་བླངས་
པའི་དམ་སྡོམ་མིག་གི་འབྲས་བུ་ལྟར་གཅེས་པར་བསྲུང་་་

ལམ་རིམ་ཉམས་མགུར་མའི་དོན་འགྲེལ་བྱང་ཆུབ་གཞུང་ལམ།
བ་གཞིར་བཟུང་། ལམ་རིམ་པ་གཉིས་ཡོངས་སུ་རྫོགས་
པའི་མན་ངག་བསྟེན་ཅིང་ཉམས་སུ་ལེན་པའི་ཚུལ་དེས།
དལ་འབྱོར་ཐོབ་པ་དོན་ལྡན་དུ་བྱས་པ་ཡིན་ནོ་ཞེས་་་་་་་
གསུངས།
གསུམ་པ་བཤད་པ་མཐར་ཕྱིན་པའི་ཚུལ་ནི། རང་གི་
ཡིད་ལ་གོམས་པ་བྱ་ཕྱིར་དང༌། ། ཞེས་སོགས་གསུངས།
དོན་ནི། རྗེ་རང་གི་ཐུགས་ལ་གོམས་པ་གོང་ནས་གོང་དུ་
འཕེལ་བར་བྱ་བའི་ཕྱིར་དང་། བྱང་ཆུབ་མཆོག་གི་ལམ་
ཉམས་སུ་ལེན་པའི་སྐལ་བ་བཟང་པོ་ཅན་གྱི་སྐྱེ་བོ་གཞན་
ལའང་ཕན་པར་བྱ་བའི་ཕྱིར་དུ་རྒྱལ་བ་དགྱེས་པའི་ལམ་
ཡོངས་སུ་རྫོགས་ཤིང༌། ཚང་ལ་མ་ནོར་བ་སྐྱེས་བུ་གསུམ་
གྱི་ལམ་གྱི་རིམ་པ་གོ་སླ་བའི་ངག་གིས་བཤད་པའི་དགེ་་་
བ་དེས། འགྲོ་བ་ཀུན་ཀྱང་རྣམ་དག་ལམ་བཟང་དང་
འབྲལ་བ་མེད་པར་གྱུར་ཅིག་ཅེས་ཐུགས་སྨོན་དེ་ལྟར་་་་་
མཛད་ཅེས་པའོ། །གཞུང་འདི་ཁ་ཏོན་དུ་བྱེད་པའི་སྐབས་
རྗེ་བླ་མ་རང་གི་མདུན་དུ་བསྒོམས་ནས། ལམ་དེ་དང་དེ་
དགྱེས་བཞིན་དུ་གསུང་ལྷང་ལྷང་དུ་རང་ལ་འདོམས་པར་
• 1 (0） •

དཀའ་ཆེན་སིདྡྷི ་ཨུདྡྷ་ཝནྟས་མཛད།
མཛད་བྱུང་སྙམ་དུ་ཡིད་ལ་དེ་ལྟར་བྱ་དགོས་གསུངས།
སྨྲས་པ། དལ་འབྱོར་རིན་ཆེན་ཐོབ་ཀྱང་ཕལ་མོ་ཆེ། །
དོན་ཆུང་ཚེ་འདིའི་བྱ་བ་ཁོ་ནས་གཡེང་། །འགའ་ཞིག་
ལྟར་སྣང་ལམ་ལ་སྙིང་པོར་འཛིན། །གཞན་དག་ཕྱོགས་
རེའི་དགེ་བས་ཡིད་རབ་ཚིམས། །ཚང་ལ་མ་ནོར་སྐྱེས་བུ་
གསུམ་གྱི་ལམ། །བསམ་སྒོམ་ལྟ་ཅི་རྣམ་དག་ཐོས་པ་ཡང་། །
སྔོན་གོམས་བཟང་པོའི་བག་ཆགས་ཉམས་སད་ནས། །
ཡང་དག་བཤེས་གཉེན་མཇལ་བའི་དྲིན་ལས་ཡིན། །ཕྱི་
མའི་ཚེ་ནའང་མདོ་སྔགས་རྫོགས་པའི་ལམ། །ཇི་བཞིན་
སྟོན་པའི་ཡང་དག་དགེ་བའི་བཤེས། །རྣམ་དག་བསམ་
དང་སྦྱོར་བས་བསྟེན་པ་ལས། །དོན་གཉིས་ལྷུན་གྱིས་
འགྲུབ་པར་ཉིད་གྱུར་ཅིག ། །
ཅེས་ལམ་རིམ་ཉམས་མགུར་མའི་དོན་འགྲེ ལ་བྱང་ཆུབ་གཞུང་་་
ལམ་ཞེས་བྱ་བ་འདི་ནི་༧སྐྱབས་མགོན་སྣང་མཐའི་མགོན་པོའི་་་་་་་
མཚན་ཞབས་ཟུར་པ་དཀའ་ཆེན་སིདྡྷི་ཨུདྡྷ་ཝཛྷས་བྲིས་པ་དགེ་་་་་་
ལེགས་འཕེལ། །
ཨོཾ་སྭསྟི། གང་གང་གདུལ་བྱར་སྟོན་པ་ཚད་མ་ཡི། །
ཟབ་ཟབ་དམ་ཆོས་གཏེར་རྒྱ་འགྲོལ་མཛད་མཁན། །དུང་
1 (06 •

ལམ་རིམ་ཉམས་མགུར་མའི་དོན་འགྲེལ་བྱང་ཆུབ་གཞུང་ལམ།
དུང་འགྲོ་ལ་བརྩེ་བའི་༧ ཙོང་ཁ་པས། །གཅེས་གཅེས་
གཅིག་བསྡུས་ཞལ་གདམས་གཞུང་འགྲེལ་འདི། །བཞད་
དྲུང་བློ་བཟང་དགེ་འདུན་བལྟོས་བཅས་ནས། །པར་དུ་
བསྐྲུན་པའི་རྣམ་དཀར་དགེ་བའི་མཐུས། །ཚེ་རབས་ཀུན་
ཏུ་དགེ་བའི་བཤེས་གཉེན་གྱིས། །འབྲལ་མེད་རྗེས་བཟུང་
མདོ་སྔགས་ལམ་གྱི་གནད། །ཚང་ལ་མ་ནོར་ཡོངས་རྫོགས་
ལམ་བསྒོམ་པས། །ས་ལམ་རྟོགས་པ་མ་ལུས་མཐར་ཕྱིན་
ཏེ། །ནམ་མཁའི་མཐར་ཐུག་གྱུར་པའི་འགྲོ་བ་རྣམས། །
ཟུང་འཇུག་བདེ་ཆེན་ས་ལ་འགོད་ནུས་ཤོག། །། །
ཅེས་གོང་གསལ་པར་གྱི་རྒྱུ་སྦྱོར་བྱེད་པོ་ནས་པར་བྱང་སྨོན་་་་་
ཚིག་འདི་ལྟ་བུ་ཞིག་དགོས་ཞེས་བསྐུལ་ངོར་ལི་སྤྲུལ་ཞྭ་འཕེལ་བཀའ་
འགྱུར་བླ་མིང་ངག་དབང་ཆོས་བཟང་གིས་སྨྲས་པ་ཛ་ཡནྟུ།། །།
གཞུང་འདིའི་མཛད་པ་པོ་ཞབས་དྲུང་དངོས་གྲུབ་ཡར་
འཕེལ་མཆོག་ནི། རྣམ་རྒྱལ་ཚེ་དབང་སྤྲུལ་སྐུ་སྐུ་ཕྲེང་དང་
པོ་ཡིན་ཅིང་། སྐུ་ཆུང་ངུའི་དུས་ནས་གདན་ས་བཀྲ་ཤིས་
ལྷུན་པོར་ཆོས་ཞུགས་མཛད་ནས། གདན་ས་དེ་གའི་སློབ་
དཔོན་མཁས་པ་རྣམས་བསྟེན་ཏེ་གཞུང་ཆེན་བཀའ་པོད་་
རྣམས་ལ་གསན་བསམ་མཐར་ཕྱིན་པ་གནང་ནས་མཁས་་
， 107 .

དཀའ་ཆེན་སིདྡྷི་ཨུདྡྷ་ཝནྟས་མཛད། །
པའི་དབང་པོར་གྱུར། རིམ་བཞིན་པཎ་ཆེན་དགུ་པ་ཐུབ་
བསྟན་དགེ་ལེགས་རྣམ་རྒྱལ་གྱི་མཚན་ཞབས་གནང་བའི་
སྐོར་ལས་མཛད་རྣམ་ཞིབ་པ་མ་རྙེད།
• 1 08 •

༄༅། །སྔོན་འགྲོ་ཁྲིད་ཆེན་བཞི་ལས། མཎྜལ་གྱི་
ཁྲིད་བཤད་པ་ཞེས་བྱ་བ་
བཞུགས་སོ། །
ཕྱིན་དྲུག་བསྡུ་བཞིའི་སྤྱོད་པ་མཐར་སོན་པས། །སྟོབས་
བཅུའི་གོ་འཕང་མཆོག་བརྙེས་ཐུབ་པའི་དབང་། །འཇམ་
དཔལ་དབྱངས་དངོས་བློ་བཟང་གྲགས་པ་སོགས
དངོས་བརྒྱུད་དཔལ་ལྡན་བླ་མའི་ཚོགས་ལ་འདུད། །
འདིར་རང་རྒྱུད་ལ་བསོད་ནམས་ཀྱི་ཚོགས་ཉེ་བར་སྡུད་
པར་བྱེད་པའི་ཐབས་རྨད་དུ་བྱུང་བ་སྔོན་འགྲོ་འཁྲིད་་་་་
ཆེན་བཞིའི་ནང་ཚན་མཎྜལ་གྱི་འཁྲིད་བཤད་པར་བྱ་བ་་་
གང་ལས་གསུངས་པའི་མདོ་རྒྱུད་ཀྱི་ཁུངས་
ལ་གསུམ། 
བཀོད་པ། དེ་ལྡན་གྱི་མཎྜལ་བྱ་བའི་ཚུལ། ཚུལ་མཐུན་གྱི་
མཎྜལ་འབུལ་བའི་ཆོ་གའོ། །དང་པོ་ནི། དཀྱིལ་འཁོར་
ཆེན་པོའི་མདོ་ལས། ལྕི་བ་ཆུ་བཅས་སྦྱིན་པ་སྟེ། །སྙོམས་
པར་བྱུག་པ་ཚུལ་ཁྲིམས་སོ། །སྲོག་ཆགས་སེལ་བ་བཟོད་
• ] (39 •

རྒན་ཆོས་འཕེལ་རྣམ་རྒྱལ་གྱིས་མཛད།
པ་ཡིན། །མཎྜལ་ཉིད་ལ་བརྩོན་པ་དང༌། །རྩེ་གཅིག་སེམས་
པ་བསམ་གཏན་དང༌། །ཕྱོགས་མཚམས་འབྱེད་པ་ཤེས་
རབ་དྲུག །སངས་རྒྱས་སོགས་ལ་འདི་ཕུལ་བས། །ཕ་རོལ་
ཕྱིན་དྲུག་འཐོབ་པར་འགྱུར། །ཞེས་དང་། བརྟག་གཉིས་
ཀྱི་རྒྱུད་ལས། དཀྱིལ་ནི་སྙིང་པོ་ཞེས་བརྗོད་དེ། །བྱང་ཆུབ་
སེམས་ནི་བདེ་ཆེན་པོ། ། ལེན་པར་བྱེད་པའི་དཀྱིལ་འཁོར་
བརྗོད། །འདུས་པ་དཀྱིལ་འཁོར་ཉིད་དུ་བརྗོད། །ཅེས་
དང་། རྒྱུད་རྡོ་རྗེ་རྩེ་མོ་ལས། ཅི་ཡི་ཕྱིར་ན་དཀྱིལ་འཁོར་
བརྗོད། །དམ་པའི་ཆོས་ཀྱི་བཅུད་སྙིང་པོ། །འབྱུང་བས་
དེར་ནི་དཀྱིལ་འཁོར་བརྗོད། །ཅེས་སོགས་མདོ་རྒྱུད་དུ་མ་
ལས་རྒྱས་པར་གསུངས་སོ། །
གཉིས་པ། ཁུངས་དེ་ལྡན་གྱི་མཎྜལ་བྱ་ཚུལ། མཎྜལ་གྱི་
ངོ་བོ། མཎྜལ་གྱི་སྒྲ་བཤད། མཎྜལ་གྱི་རྒྱུ། མཎྜལ་གྱི་
དབྱིབས་དང་ཁ་དོག །མཎྜལ་གྱི་ཚད་དང་ལྔ་ལས། དང་
པོ་མཎྜལ་གྱི་ངོ་བོ་ནི། རྫས་སྔགས་ཏིང་ངེ་འཛིན་ཅི་
རིགས་ལ་བརྟེན་ནས་མཆོད་ཡུལ་གོང་མ་མཉེས་པར་བྱེད་
པའི་གཏོང་བའི་སེམས་པ་ས་བོན་དང་བཅས་པའོ། །
• 11 () •

སྔོན་འགྲོ་ཁྲིད་ཆེན་བཞི་ལས། མཎྜལ་གྱི་ཁྲིད་བཤད་ང་།
གཉིས་པ་མཎྜལ་གྱི་སྒྲ་བཤད་ནི། མཎྜལ་ཞེས་པ་ནི་སཾ་
ཊི་ཏ་ལེགས་སྦྱར་གྱི་སྐད་ཡིན་པས་དེ་བོད་སྐད་དུ་བསྒྱུར་
ན་དཀྱིལ་འཁོར་ཞེས་པར་འཇུག །དཀྱིལ་འཁོར་གྱི་དོན་
ནི་སྙིང་པོ་ལེན་པའམ་འཛིན་པར་བྱེད་པས་དཀྱིལ་འཁོར་
ཞེས་བཏགས་པ་ཡིན། གཞན་ཡང་མཎྜལ་གྱི་སྒྲ་བཤད་
མཎྜལ་ཞེས་པའི་ཚིག་ཟུར་གྱི་མཎ་ཞེས་པ་ས་
ཡོད་དེ། 
བོན་ལ་འཇུག་པ་དང་། ཌལ་ཞེས་པ་འཕེལ་བར་འཇུག་
པ་ཡིན་པས་བསོད་ནམས་དང་ཡེ་ཤེས་ཀྱི་ཚོགས་གཉིས་་་
ཀྱི་ས་བོན་བསྐྲུན་ཅིང་འཕེལ་བའམ་རྒྱས་པར་བྱེད་པས་་་
མཎྜལ་ཞེས་བརྗོད་དོ། །
གསུམ་པ་མཎྜལ་གྱི་རྒྱུ་ནི། འབྱོར་ན་གསེར་དངུལ་
སོགས་དང༌། མ་བྱུང་ན་རྡོ་གཡམ་དང་ཤིང་གིས་ཀྱང་
རྗེ་བདག་ཉིད་ཆེན་པོའི་འོལ་ཁར་ཡོད་པའི་རྗེའི་
རུང་། 
མཎྜལ་ཡང་རྡོ་ཡིན། མཎྜལ་གྱི་ཚོམ་བུ་རབ་བྱུང་ན་རིན་
པོ་ཆེ་དང༌། དེ་ནས་འབྲུ་སྨན། དེ་ནས་རྡེའུ་དཀར་པོ་
སོགས་དང༌། བྱ་བཏང་བ་ལྟ་བུ་ཡིན་ན་བྱེ་མ་སོགས་ཀྱིས་
འབྱོར་ན་གང་བཟང་བ་རྣམས་ཕུལ་བས་ཚོགས་
རུང་། 
• 1 ] 1 •

རྒན་ཆོས་འཕེལ་རྣམ་རྒྱལ་གྱིས་མཛད།
རྫོགས་ཚབས་ཆེ་སྟེ། སློབ་དཔོན་ཀཾ་པ་ལས་མཛད་པའི་
མཎྜལ་གྱི་ཆོ་ག་ལས། ས་བཟང་བྱེ་མ་ལྕི་བ་དང་། ། སྲོག་
ཆགས་ལ་སོགས་བསེལ་བ་ལ། །འཇིམ་པ་ལེགས་པ་བསྒྲུབ་
པར་བྱ། །ཞེས་དང༌། རྗེ་བདག་ཉིད་ཆེན་པོའི་གསུང་
རིགས་ལྔ་གདན་རྫོགས་ཀྱི་དམར་འཁྲིད་ལས། སའམ་
ཡང་ན་རིན་པོ་ཆེ་ལ་སོགས་པའི་མཎྜལ་ཞེས་གསུང༌། །
བཞི་པ་མཎྜལ་གྱི་དབྱིབས་དང་ཁ་དོག་ནི། ཞི་བའི་
མཎྜལ་དངུལ་ལས་གྲུབ་པ་དབྱིབས་ཟླུམ་པོ། རྒྱས་པའི་
མཎྜལ་གསེར་ལས་གྲུབ་པ་གྲུ་བཞི། དབང་གི་མཎྜལ་
ཟངས་ལས་གྲུབ་པ་ཟླ་གམ། དྲག་པོའི་མཎྜལ་ལྕགས་ལས་
གྲུབ་པ་གྲུ་གསུམ་གསུངས་པས་གྲུ་བཞི་དང་། ཟླུམ་པོ། ཟླ་
གམ། གྲུ་གསུམ་ཡང་གསུངས་པས་དབྱིབས་མཐའ་གཅིག་
ཏུ་མ་ངེས་ཏེ། སློབ་དཔོན་ཀཾ་པ་ལའི་མཎྜལ་ཆོ་ག་ལས།
དབྱིབས་ནི་གྲུ་བཞི་ལྷམ་པ་ལ། །ནང་དུ་ཟླུམ་པོར་བསྐོར་
བར་བྱ། །ཞེས་གསུངས་པའི་ཕྱིར། མཎྜལ་གྱི་ཁ་དོག་ལ། ཁ་
དོག་ལྔ་ལས་གང་ཡང་རུང་བ་ཆོག་སྟེ། སློབ་དཔོན་ཀཾ་པ་
ལས་ཁ་དོག་ཀུན་དགའ་སྔོ་ཡང་རུང་། །ཡང་ན་ཡིད་དང་
， 1 12 •

སྔོན་འགྲོ་ཁྲིད་ཆེན་བཞི་ལས། མཎྜལ་གྱི་ཁྲིད་བཤད་པ།
ཅི་འཐད་བྱ། །ཡང་ན་ཚད་དང་ཁ་དོག་དབྱིབས། །འཕྲིན་
ལས་རྣམ་བཞིའི་ཚུལ་དང་བྱ། །ཞེས་གསུངས་སོ། །
ལྔ་པ་མཎྜལ་གྱི་ཚད་ནི། མཎྜལ་ཆེ་ཆུང་ལ་གང་ཆེ་བ་
དང་འབྱོར་ན་བཟང་ཞིང་མ་མཐར་ཡང་རང་གི་ཁ་ཕོར་་
ལས་མ་ཆུང་བ་ཞིག་དགོས། །
གསུམ་པ་ཚུལ་མཐུན་གྱི་མཎྜལ་འབུལ་བའི་ཆོ་ག་་་་་
དངོས་ལ་གཉིས། སྦྱོར་བ་བྱུག་ཚད་དང་། ཚོམ་བུ་རྣམས་
འདུ་བྱ་བ། མཎྜལ་འབུལ་བའི་ཆོ་ག་ཡན་ལག་དང་བཅས་
པའོ། །དང་པོ་ནི། སྙིང་པོ་རྒྱུན་ལས་དག་བྱེད་ལྔ་ནི་ལེགས་
བཀོལ་བས། །སྙོམ་པར་བྱུག་སྟེ་རབ་ཏུ་མཉེས། །ཞེས་
གསུངས་པ་ལྟར་མཎྜལ་ལ་མ་མཐར་ལོ་རེ་རེ་དང་ཟླ་བ་་་
རེ་རེ་ནས་བ་བྱུང་དང་། དྲི་བཟང་གི་ཆུ་མཛུབ་མོའི་རྩེས་
ཐིག་པ་གཅིག་བླངས་ཏེ་མཐེ་བོང་དབུས་སུ་བཞག་སྟེ་་་་
མཛུབ་མོས་མཐའ་ནས་བསྐོར། ཡང་མཐེ་བོང་གི་བ་བྱུང་
དྲི་བཟང་གི་ཆུ་ཐིགས་པ་གཅིག་བླངས་སྟེ་མཛུབ་
དང་། 
མོ་མཎྜལ་གྱི་དབུས་སུ་བཞག་སྟེ་མཐེ་བོང་གི་མཐའ་ནས་་
བསྐོར་དགོས། །
， 1 13 •

རྒན་ཆོས་འཕེལ་རྣམ་རྒྱལ་གྱིས་མཛད།
གཉིས་པ་མཎྜལ་གྱི་དབྱེ་བ་ལ། ཕྱི་ཡི་མཎྜལ། ནང་གི་
མཎྜལ། གསང་བའི་མཎྜལ། དེ་ཁོ་ན་ཉིད་ཀྱི་མཎྜལ་
དང་བཞི་ཡོད། དང་པོ་ལ་མཎྜལ་གྱི་ཚོམ་བུ་འགོད་ཚུལ་
ནི་ད་ལྟ་ཡོངས་གྲགས་འགྲོ་མགོན་ཆོས་རྒྱལ་འཕགས་པའི་
ལུགས་ཀྱི་ཚོམ་བུ་སོ་བདུན་མ་འགོད་ཚུལ་དང་། པཎ་
ཆེན་ན་རོ་པ་སོགས་རྒྱ་གར་གྱི་གྲུབ་ཆེན་རྣམས་དང་རྗེ་་་
བླ་མ་ཙོང་ཁ་པ་ཆེན་པོའི་ཕྱག་བཞེས་ལྟར་ཚོམ་བུ་ཉེར་་་་་
གསུམ་མ་འགོད་ཚུལ། དུས་འཁོར་ལུགས་ཀྱི་མཎྜལ་ཚོམ་
བུ་དགུ་མ་འབུལ་ཚུལ། མཎྜལ་ཚོམ་བུ་བདུན་མ་འབུལ་
ཚུལ་དང་བཞི་ཡོད་པ་ལས། དང་པོ་ཚོམ་བུ་སོ་བདུན་གྱི་
གྲངས་ནི་རིའི་རྒྱལ་པོ་རི་རབ་ནས་ཕྱོགས་ལས་རྣམ་པར་་
རྒྱལ་བའི་རྒྱལ་མཚན་བར་སོ་བདུན་ཡོད་ཅིང་དེ་འབུལ་་་
ཚུལ་དངོས་ནི་ཞིང་ཁམས་འབུལ་བར་ཞུ་ཞེས་པའི་ཚིག་་་
རིས་དང་མཐུན་པར་ལག་པ་གཡོན་མར་འབྲུ་ཅུང་ཟད་་་
དང་བཅས་མཎྜལ་གྱི་ས་གཞི་བཟུང་། ལག་པ་གཡས་
པར་འབྲུ་དང་བཅས་ཏེ་ལག་ངར་གྱིས་མཎྜལ་གྱི་ས་གཞི་་་
ཕྱིས། ཕྱིས་ཚུལ་ནི་ལག་ངར་གྱིས་གཡས་བསྐོར་དུ་ལན་
• 1 1 4 •

སྔོན་འགྲོ་ཁྲིད་ཆེན་བཞི་ལས། མཎྜལ་གྱི་ཁྲིད་བཤད་པ།
མང་ཕྱིས་ཕྱིས་པས་རང་གཞན་སེམས་ཅན་ཐམས་ཅད་་་་
རྒྱུད་ཀྱི་ཐོག་མེད་ནས་བསགས་པའི་ཉོན་མོངས་པའི་སྒྲིབ་
པ་དང་། ཤེས་བྱའི་སྒྲིབ་པ། དེ་གཉིས་ཀྱི་བག་ཆགས་
དང་བཅས་པ་བསལ་བར་བྱ་སྙམ་པའི་འདུན་པ་སྐྱེས་་་་་
ནས་ཕྱིས་ཏེ་མཐར་སྒྲིབ་གཉིས་བག་ཆགས་དང་བཅས་པ་
དག་སོང་སྙམ་པའི་མོས་པ་བྱས་ནས་ཡང་ལག་པ་གཡས་
པས་འབྲུ་ཅུང་ཟད་དང་བཅས་ཏེ་ནང་དུ་གཡོན་བསྐོར་་་
ལན་གསུམ་ཕྱིས་ཏེ་མདུན་ན་བཞུགས་པའི་སྐྱབས་ཡུལ་་་
ལམ་ཚོགས་ཞིང་རྣམས་ཀྱི་སྐུ་གསུང་ཐུགས་གསུམ་གྱི་ཡོན་
ཏན་ཐམས་ཅད་སེམས་ཅན་ཐམས་ཅད་ཀྱི་རྒྱུད་ལ་སྐྱེས་་་
སོང་སྙམ་པའི་མོས་པ་བྱ། ལག་པ་སྟོང་པས་མཎྜལ་
བཟུང་ན་གཙོ་བོ་རང་རྒྱུད་ལ་ཡོན་ཏན་སྐྱེ་བར་བགེགས་་
བྱེད་ལ་ལོངས་སྤྱོད་ཀྱི་ཕོངས་པ་དང༌། མཎྜལ་གྱི་ས་
གཞིའི་སྟེང་དུ་ཚོམ་བུ་འགོད་བྱེད་ཀྱི་འབྲུ་སོགས་མེད་་་་་
པར་སྟོང་པར་བཞག་ན་སངས་རྒྱས་མ་བྱོན་པའི་མུན་
བསྐལ་དུ་སྐྱེས་ཤིང་རྒྱ་ལ་སྒྲོན་བསྐལ་དུ་སྐྱེས་ན་ཡང་
མཐའ་འཁོབ་དང་སངས་རྒྱས་ཀྱི་སྒྲ་མི་གྲགས་པའི་ཡུལ་་་
• 1 15 •

རྒན་ཆོས་འཕེལ་རྣམས་
དུ་སྐྱེ་བས་ཉེས་དམིགས་རྣམས་བསམས་ནས་ཟབ་དགོས།
ཚོམ་བུ་འགོད་ཚུལ་སོགས་ཉམས་ལེན་གྱི་གནད་རྣམས་་་་
ཤེས་ནས་ཕུལ་ན་ཕན་ཡོན་ཤིན་ཏུ་ཆེ་བས་ཚོམ་བུ་འགོད་
པའི་ཚེ་དེ་དང་དེ་དངོས་ཡིན་སྙམ་པའི་འདུ་ཤེས་དང་་་་
བཅས་ཕུལ་ན་དེ་དང་དེ་དངོས་ཕུལ་བའི་བསོད་ནམས་་་
འཐོབ་སྟེ། དཔེར་ན་ཆོས་རྒྱལ་མྱ་ངན་མེད་བྱིས་པའི་
དུས་སུ་བྱེ་མ་སྦྱར་གང་ལ་གསེར་ཡིན་པའི་འདུ་ཤེས་ཀྱིས་
སངས་རྒྱས་ལ་ཕུལ་བས་དགེ་རྩ་དེ་ལ་བརྟེན་ནས་ཕྱིས་་་་་
རྒྱལ་བ་མྱ་ངན་ལས་འདའ་ཚུལ་བསྟན་པའི་རྗེས་སུ་དེ་་་་
བཞིན་གཤེགས་པའི་རིང་བསྲེལ་གྱི་སྙིང་པོ་ཅན་གྱི་མཆོད་
རྟེན་བྱེ་བ་གཅིག་དུས་གཅིག་ལ་བཞེངས་པ་བཞིན་ནོ། །
རབ་བྱུང་ན་ཚོམ་བུ་འགོད་དུས་རང་ཉིད་ཡི་དམ་ལྷའི་ང་
རྒྱལ་དང་བཅས་ཕུལ་ན་ཕུན་སུམ་ཚོགས་པ་དང་། རང་
ཉིད་ལྷའི་ང་རྒྱལ་གཏན་མེད་ན་སྟོང་གསུམ་གྱི་སྟོང་ཆེན་་
པོའི་བདག་པོ་ཚངས་པ་ཆེན་པོར་མོས་ནས་འབུལ་བ་་་་་
ཡང་གསུངས་སོ། །འབུལ་རོགས་ལ་ཚངས་པ་ཡོད་པ་ལྟ་
བུ་མི་དགོས། ཚོམ་བུ་འགོད་སྐབས་ཆོ་གའི་ཚིག་རིས་དང་
• 1 16 •

སྔོན་འགྲོ་ཁྲིད་ཆེན་བཞི་ལས། མཎྜལ་གྱི་ཁྲིད་བཤད་པ།
མཐུན་པར་ཕྱི་ལྕགས་རི་ཞེས་སྨོས་པའི་ཚེ་འཁོར་ཡུག་་་་་
དང་པོ་བཀོད། དེའི་རྗེས་སུ་དབུས་སུ་ཞེས་སྨོས་པའི་ཚེ་
རི་རབ་ཀྱི་ཚོམ་བུ་གཅིག་བཀོད། མཆོད་པའི་མཎྜལ་གྱི་
སྐབས་ཡིན་ན་ཤར་ཚོགས་ཞིང་གི་ངོས་དང་། གསོལ་
འདེབས་ཀྱི་མཎྜལ་སྐབས་ཡིན་ན་ཤར་རང་གི་མདུན་དུ་་་
བྱས་ན་རྟེན་འབྲེལ་གྱི་གནད་ཡོད་པར་གསུངས་སོ། །སྤྱིར་
བཏང་ཤར་རང་གི་མདུན་དུ་བྱེད་དགོས། ཤར་ལུས་
འཕགས་པོ་ཞེས་སྨོས་པའི་ཚེ་ཤར་གླིང་དུ་ཚོམ་བུ་གཅིག་་
བཀོད། དེ་ནས་གཡས་བསྐོར་དུ་རིམ་བཞིན་ལྷོ་འཛམ་བུ་
གླིང་། ནུབ་བ་གླང་སྤྱོད། བྱང་སྒྲ་མི་སྙན། ཞེས་སྨོས་པའི་
ཚེ་ཕྱོགས་བཞིར་ཚོམ་བུ་རེ་རེ་བཀོད། དེ་ནས་ལུས་དང་
ལུས་འཕགས་ཞེས་པའི་ཚེ་ཤར་ལུས་འཕགས་ཀྱི་གཡས་་་
གཡོན་དུ་ཚོམ་བུ་རེ་བཀོད། རྔ་ཡབ་དང་རྔ་ཡབ་གཞན་
ཞེས་པས་ལྷོ་འཛམ་གླིང་གི་གཡས་གཡོན་དུ་ཚོམ་བུ་རེ།
གཡོ་ལྡན་དང་ལམ་ཕྱོགས་འགྲོ་ཞེས་པའི་ཚེ་བ་གླང་སྤྱོད་་
ཀྱི་ཚོམ་བུའི་གཡས་གཡོན་དུ་ཚོམ་བུ་རེ། སྒྲ་མི་སྙན་དང་
སྒྲ་མི་སྙན་གྱི་ཟླ་ཞེས་པའི་ཚེ་སྒྲ་མི་སྙན་གྱི་གཡས་གཡོན་
• ། 7 .

རྒན་ཆོས་འཕེལ་རྣམ་རྒྱལ་གྱིས་མཛད།
དུ་ཚོམ་བུ་རེ། རིན་པོ་ཆེའི་རི་བོ་ཞེས་པའི་ཚེ་ཤར་གླིང་གི་
ཚོམ་བུའི་ནང་དུ་ཚོམ་བུ་གཅིག །དཔག་བསམ་གྱི་ཤིང་
ཞེས་པའི་ཚེ་ལྷོ་འཛམ་གླིང་གི་ཚོམ་བུའི་ནང་དུ་ཚོམ་བུ་་་
གཅིག །འདོད་འཇོའི་བ་ཞེས་པའི་ཚེ་ནུབ་གླིང་གི་ཚོམ་
བུའི་ནང་ངོས་སུ་ཚོམ་བུ་གཅིག །མ་རྨོས་པའི་ལོ་ཏོག་
ཞེས་པའི་ཚེ་བྱང་གླིང་གི་ཚོམ་བུའི་ནང་ངོས་སུ་ཚོམ་བུ་་་་
གཅིག །འཁོར་ལོ་རིན་པོ་ཆེ་ཞེས་པའི་ཚེ་ཤར་གླིང་གི་
ནམ་མཁར་ཡོད་པར་མོས་ནས་ཤར་དུ་ཚོམ་བུ་གཅིག །
ནོར་བུ་རིན་པོ་ཆེ་ཞེས་པའི་ཚེ་ལྷོ་གླིང་དུ་ཚོམ་བུ་གཅིག །
བཙུན་མོ་རིན་པོ་ཆེ་ཞེས་པའི་ཚེ་ནུབ་གླིང་དུ་ཚོམ་བུ་་་་་
གཅིག །བློན་པོ་རིན་པོ་ཆེ་ཞེས་པའི་ཚེ་བྱང་གླིང་དུ་ཚོམ་
བུ་གཅིག །གླང་པོ་རིན་པོ་ཆེ་ཞེས་པའི་ཚེ་ལུས་དང་རྔ་
ཡབ་གཞན་གཉིས་ཀྱི་བར་ཤར་ལྷོའི་མཚམས་སུ་ཚོམ་བུ་་་
གཅིག །རྟ་མཆོག་རིན་པོ་ཆེ་ཞེས་པའི་ཚེ་རྔ་ཡབ་དང་
ལམ་ཕྱོགས་འགྲོ་གཉིས་ཀྱི་བར་ལྷོ་ནུབ་ཏུ་ཚོམ་བུ་གཅིག །
དམག་དཔོན་རིན་པོ་ཆེ་ཞེས་པའི་ཚེ་སྒྲ་མི་སྙན་གྱི་ཟླ་་་་་་
དང་གཡོ་ལྡན་གཉིས་ཀྱི་བར་ནུབ་བྱང་དུ་ཚོམ་བུ་གཅིག །
• 1 18 •

སྔོན་འགྲོ་ཁྲིད་ཆེན་བཞི་ལས། མཎྜལ་གྱི་ཁྲིད་བ ཤད་པ།
གཏེར་ཆེན་པོའི་བུམ་པ་ཞེས་པའི་ཚེ་ལུས་འཕགས་དང་་་
སྒྲ་མི་སྙན་གཉིས་ཀྱི་བར་བྱང་ཤར་མཚམས་སུ་ཚོམ་བུ་་་་
གཅིག་བཀོད། དེ་ནས་སྒེག་མོ་ཞེས་པ་ནས་འཁོར་ཡུག་
གཉིས་པ་བསྐོར། སྒེག་མོ་ཞེས་པའི་ཚེ་འཁོར་ལོ་རིན་པོ་
ཆེ་ནང་ངོས་སུ་ཤར་དུ་ཚོམ་བུ་གཅིག །ཕྲེང་བ་མ་ཞེས་
པས་ནོར་བུ་རིན་པོ་ཆེའི་ནང་ངོས་སུ་ལྷོར་ཚོམ་བུ་གཅིག །
གླུ་མ་ཞེས་པས་བཙུན་མོ་རིན་པོ་ཆེའི་ནང་ངོས་སུ་ནུབ་་་་
ཏུ་ཚོམ་བུ་གཅིག །གར་མ་ཞེས་པས་བློན་པོ་རིན་པོ་ཆེའི་
ནང་ངོས་སུ་བྱང་དུ་ཚོམ་བུ་གཅིག །མེ་ཏོག་མ་ཞེས་པས་
གླང་པོ་རིན་པོ་ཆེའི་ནང་ངོས་སུ་ཤར་ལྷོར་ཚོམ་བུ་གཅིག །
བདུག་སྤོས་མ་ཞེས་པས་རྟ་མཆོག་རིན་པོ་ཆེའི་ནང་ངོས་་
སུ་ལྷོ་ནུབ་མཚམས་སུ་ཚོམ་བུ་གཅིག །སྣང་གསལ་མ་ཞེས་
པས་དམག་དཔོན་རིན་པོ་ཆེའི་ནང་ངོས་སུ་ནུབ་བྱང་དུ་་
ཚོམ་བུ་གཅིག །དྲི་ཆབ་མ་ཞེས་པས་གཏེར་ཆེན་པོའི་བུམ་
པའི་ནང་ངོས་སུ་བྱང་ཤར་མཚམས་སུ་ཚོམ་བུ་གཅིག་་་་
བཀོད། དེ་ནས་འཁོར་ཡུག་གསུམ་པ་བསྐོར་ཏེ། ཉི་མ་
ཞེས་པའི་ཚེ་སྒེག་མོའི་ཐད་དུ་ཤར་དུ་ཚོམ་བུ་གཅིག །ཟླ་
• 1 1) •

རྒན་ཆོས་འཕེལ་རྣམ་རྒྱལ་གྱིས་མཛད།
བ་ཞེས་པའི་ཚེ་གླུ་མའི་ཐད་དུ་ནུབ་ཏུ་ཚོམ་བུ་གཅིག །
རིན་པོ་ཆེའི་གདུགས་ཞེས་པའི་ཚེ་ཕྲེང་བ་མའི་ནང་ངོས་་
ཏེ་ལྷོར་ཚོམ་བུ་བཀོད་གསུངས་ཀྱང་བླ་མའི་མན་ངག་་་་་
ལྟར་རིན་པོ་ཆེའི་གདུགས་གར་མའི་ནང་ངོས་སུ་བྱང་དུ་་
བཀོད། ཕྱོགས་ལས་རྣམ་པར་རྒྱལ་བའི་རྒྱལ་མཚན་ཞེས་
པས་ཕྲེང་བ་མའི་ནང་ངོས་སུ་ལྷོར་ཚོམ་བུ་གཅིག་བཀོད།
ཕྱོགས་ལས་རྣམ་པར་རྒྱལ་བའི་རྒྱལ་མཚན་ལྷོར་བཀོད་པ་
ལ་རྟེན་འབྲེལ་གྱི་གནད་ཁྱད་པར་ཅན་ཡོད་པར་གསུངས།
སྤྱིར་ཉི་ཟླ་བཀོད་ཚུལ་དུ་མ་གསུངས་པ་ཡང་མན་ངག་གི་
གནད་ཡོད། དབུས་སུ་ལྷ་དང་མི་ཡི་ཞེས་སོགས་ཀྱི་ཚེ་
ཚོམ་བུ་ཆུང་བུར་སྤུངས་ཏེ་རང་གཞན་སྐྱེ་འཕགས་ཐམས་
ཅད་ཀྱིས་ལུས་ངག་ཡིད་གསུམ་གྱི་སྒོ་ནས་བསགས་པའི་་་
དུས་གསུམ་གྱི་དགེ་རྩ་དང་བཅས་པ་ཐམས་ཅད་བཀྲ་་་་་
ཤིས་རྟགས་བརྒྱད་དང་རྫས་བརྒྱད་ལ་སོགས་པའི་མཆོད་
པའི་དངོས་པོ་རྣམས་སྣ་ཚོགས་དཔག་ཏུ་མེད་པ་པད་་་་་
རག་ཨིནྡྲ་བིཌཱུར་མར་གད་དང་། ། རྡོ་རྗེ་མུ་ཏིག་བྱུ་རུ་རྣམ་
པ་བདུན། །ཞེས་པ་ལྟར་རིན་ཆེན་སྣ་བདུན་དང་། རལ་
• 12) •

སྔོན་འགྲོ་ཁྲིད་ཆེན་བཞི་ལས། མཎྜལ་གྱི་ཁྲིད་བཤད་པ། །
གྲི་ལྤགས་པ་མལ་ཆ་གོས། །ཚལ་ཁྱིམ་ལྷམ་དང་རྣམ་པ་
བདུན། །ཞེས་པ་ལྟར་ཉེ་བའི་རིན་ཆེན་བདུན་སོགས་ལྷ་
མིའི་ཡོ་བྱད་དམ་པར་བསྒྱུར་ཏེ་འབུལ་བར་བསམས་ཏེ་
ཏོག་འཛུག་དགོས། འབུལ་ཚིག་ནི་ས་གཞི་སྤོས་ཀྱི༴ ཞེས་
སོགས་ཀྱིས་ཕུལ་མཐར། ཨི་དཾ་ནི་འདི། གུ་རུ་ནི་བླ་མ།
རཏྣ་ནི་རིན་པོ་ཆེའམ་དཀོན་མཆོག །མཎྜལ་ནི་དཀྱིལ་
འཁོར་རམ་ཞིང་ཁམས། ཀཾ་ནི་ནམ་མཁའ། ནིརྱ་ཏ་ཡ་
མི་ནི་དབུལ་བར་བགྱིའོ། །ཞེས་པའི་དོན་མདོར་སྒྲིལ་ན་
དཀོན་མཆོག་རིན་པོ་ཆེ་རྣམ་པ་གསུམ་འདུས་པའི་བདག་
ཉིད་བླ་མ་ལ་ཞིང་ཁམས་ནམ་མཁའ་དང་མཉམ་པ་འདི་
ཉིད་དབུལ་བར་བགྱིའོ་ཞེས་པའོ། །འདི་འགྲོ་མགོན་ཆོས་
རྒྱལ་འཕགས་པའི་ལུགས་ཀྱི་མཎྜལ་ཚོམ་བུ་སོ་བདུན་མ་་་
འབུལ་ཚུལ་ཡིན། །
གཉིས་པ་ཚོམ་བུ་ཉེར་གསུམ་མ་འབུལ་ཚུལ་ནི་བླ་་་་་
མཆོད་འཁྲིད་དང་། དགའ་ལྷ་རྒྱས་པ་སོགས་ནས་ཤེས་
པར་བྱ་བ་ལྟར། དེ་ཡང་འཇམ་མགོན་བླ་མ་ཙོང་ཁ་པ་
ཆེན་པོའི་ཐུན་མོངས་མ་ཡིན་པའི་ཕྱག་བཞེས་ཚོམ་བུ་་་་་
: 121 .

རྒན་ཆོས་འ ཕེལ་རྣ་
ཉེར་གསུམ་མ་འགོད་ཚུལ་གསལ་བར་བཀོད་ན། ཨོཾ་བཛྲ་
བྷཱུ་མི་ཨཱ་ཧཱུཾ། དབང་ཆེན་གསེར་གྱི་ས་གཞི། ཨོཾ་བཛྲ་རེ་ཁེ་
ཨཱ་ཧཱུྃ། ཕྱི་ལྕགས་རིའི་འཁོར་ཡུག་གི་བསྐོར་བའི་དབུས་སུ་
རིའི་རྒྱལ་པོ་རི་རབ། ཤར་ལུས་འཕགས་པོ། ལྷོ་འཛམ་བུ་
གླིང་། ནུབ་བ་གླང་སྤྱོད། བྱང་སྒྲ་མི་སྙན། ཤར་དུ་ལུས་
དང་ལུས་འཕགས། ལྷོར་རྔ་ཡབ་དང་རྔ་ཡབ་གཞན། ནུབ་
ཏུ་གཡོ་ལྡན་དང་ལམ་མཆོག་འགྲོ། བྱང་དུ་སྒྲ་མི་སྙན་
དང་སྒྲ་མི་སྙན་གྱི་ཟླ། ཤར་དུ་འཁོར་ལོ་རིན་པོ་ཆེ། ལྷོར་
ཁྱིམ་བདག་རིན་པོ་ཆེ། ནུབ་ཏུ་རྟ་རིན་པོ་ཆེ། བྱང་དུ་
བཙུན་མོ་རིན་པོ་ཆེ། ཤར་ལྷོར་དམག་དཔོན་རིན་པོ་ཆེ།
ལྷོ་ནུབ་ཏུ་འཁོར་ལོ་རིན་པོ་ཆེ། ནུབ་བྱང་དུ་ནོར་བུ་རིན་
པོ་ཆེ། བྱང་ཤར་དུ་གཏེར་ཆེན་པོ་ཡི་བུམ་པ། ནང་གི་ཤར་
དུ་ཉི་མ། ནུབ་ཏུ་ཟླ་བའོ། །འབུལ་ཚིག་ནི། བདག་གཞན་
ལུས་ངག་ཡིད་གསུམ༔ སོགས་ཀྱིས་འབུལ། གསུམ་པ་དུས་
འཁོར་ལུགས་ཀྱི་ཚོམ་བུ་དགུ་པ་འབུལ་ཚུལ་ནི། རྡོ་རྗེ་
སྙིང་འགྲེལ་ལས། དམ་པའི་ཆོས་ནི་ཀློག་པ་ཡིས། །དོན་དུ་
མདུན་དུ་མཎྜལ་བྱ། །གཞན་དང་རྒྱལ་བ་ལྔ་བདག་ཉིད། །
• 1 22 •

སྔོན་འགྲོ་ཁྲིད་ཆེན་བཞི་ལས། མཎྜལ་གྱི་ཁྲིད་བ ཤད་པ།
རླུང་གི་དཀྱིལ་འཁོར་ཆོས་ཀྱི་ནི། །ཟླུམ་པོ་ཤར་གྱི་ལུས་
འཕགས་པོ། །ཞེས་སོགས་གསུངས་པ་ལྟར་དུས་འཁོར་
ལུགས་ཀྱི་མཎྜལ་ཚོམ་བུ་དགུ་མ་ནི། ཨོཾ་བཛྲ་བྷཱུ་མི་ཨཱཿཧཱུྃ།
དབང་ཆེན་གསེར་གྱི་ས་གཞི། ཨོཾ་བཛྲ་རེ་ཁེ་ཨཱ་ཧཱུཾ། ཕྱི་
ལྕགས་རིའི་འཁོར་ཡུག་གི་བསྐོར་བའི་དབུས་སུ་རིའི་རྒྱལ་
པོ་རི་རབ། ཤར་ལུས་འཕགས་པོ། ལྷོ་འཛམ་བུ་གླིང༌། བྱང་
སྒྲ་མི་སྙན། ནུབ་བ་གླང་སྤྱོད། ཤར་དུ་སྒྲ་གཅན། ལྷོར་ཉི་
མ། བྱང་དུ་ཟླ་བ། ནུབ་ཏུ་དུས་མེ། དབུས་སུ་ལྷ་དང་ནས་
དཔལ་ལྡན་བླ་མ་དམ་པ་དུས་ཀྱི་འཁོར་ལོ་དབྱེར་མི་ཕྱེད་
པའི་ཞབས་དྲུང་དུ་འབུལ་བར་བགྱིའོ། །ཐུགས་རྗེས་འགྲོ་
བའི་དོན་དུ་བཞེས་སུ་གསོལ། བཞེས་ནས་བདག་སོགས་
ནམ་མཁའི་མཐའ་དང་མཉམ་པའི་སེམས་ཅན་ཐམས་་་་
ཅད་ལ་བྱིན་གྱིས་བརླབ་ཏུ་གསོལ། ཞེས་དང་། བདག་
གཞན་ལུས་ངག་སོགས་ཚིགས་བཅད་ཅི་རིགས་བརྗོད་་་་
ནས་འབུལ། །
བཞི་པ་ཚོམ་བུ་བདུན་མ་འབུལ་ཚུལ་ནི། རྒྱུད་སྙིང་པོ་
རྒྱན་ལས། རི་རབ་ཉི་ཟླ་གླིང་བཞི་པོ། །བཛྲ་རེ་ཥ་ཞེས་
· 123 .

རྒན་ཆོས་འཕེལ་རྣམ་རྒྱལ་གྱིས་མཛད།
བརྗོད་ནས། །དག་པའི་སེམས་ཀྱིས་དབུལ་བར་བྱ། །ཞེས་
པ་ལྟར་ས་གཞིའི་དབུས་སུ་རི་རབ་ལྷུན་པོའི་མཐར་གླིང་་
བཞིས་བསྐོར་ཞིང་། ཤར་དུ་ཉི་མ། ནུབ་ཏུ་ཟླ་བ་བཅས་ཀྱི་
ཚོམ་བུ་བཀོད། འབུལ་ཚིག་ནི། ས་གཞི་སྤོས་ཀྱི༨ སོགས་བྱ།
མཎྜལ་གྲངས་གསོག་གི་སྐབས་སངས་རྒྱས་ཆོས་ཚོགས་མ་་
ཤོ་ལོ་ཀ་གཅིག་དང་། ས་གཞི་སྤོས་ཀྱི་ཤོ་ལོ་ཀ་གཅིག་
བཅས་ཤོ་ལོ་ཀ་གཉིས་ལ་གྲངས་ཀ་རེ་བརྩིས་ནས་འབུལ་་
དགོས། །
གཉིས་པ་ནང་གི་མཎྜལ་འབུལ་ཚུལ་ནི་སྔར་ལྟར་ཚོམ་
བུ་སོ་བདུན་ནམ་ཉེར་གསུམ་གང་རུང་བཀོད་ནས་འབུལ་
ཚིག་ནི། པགས་པ་རབ་མཛེས་གསེར་གྱི་ས་གཞིའི་སྟེང༌། །
ཁྲག་ཆེན་བདུད་རྩིའི་ཆུ་ཡིས་ཆག་ཆག་བཏབ། །ཤ་ཁྲག་
མེ་ཏོག་ཕང་ཕུང་ཚོམ་བུར་གྱུར། །ཡན་ལག་རྣམས་ལས་
གླིང་ཆེན་བཞི་དང་ནི། །ཉིང་ལག་གླིང་ཕྲན་བརྒྱད་དུ་
གྱུར་པའི་དབུས། ། ཁོག་པ་རིན་ཆེན་རྡུལ་མང་བརྩེགས་
པའི་རྩེར། །མགོ་བོ་རྣམ་པར་རྒྱལ་བའི་ཁང་བཟང་མཛེས།།
མིག་གཉིས་མུན་སེལ་ཉི་མ་ཟླ་བ་དང་། །སྙིང་ནི་ཡིད་
• 124 •

སྔོན་འགྲོ་ཁྲིད་ཆེན་བཞི་ལས། མཎྜལ་གྱི་ཁྲིད་བཤད་པ།
བཞིན་ནོར་བུ་རིན་པོ་ཆེ། །དབང་པོ་ནང་ཁྲོལ་ཡོངས་སུ་
གྱུར་པ་ལས། ། ལྷ་མིའི་འདོད་ཡོན་དཔལ་འབྱོར་ཕུན་སུམ་
ཚོགས། །འདོད་དགུའི་རྒྱ་མཚོ་མཎྜལ་བཟང་པོ་འདི། །རྩ་
བརྒྱུད་བླ་མ་ཡི་དམ་དཀོན་མཆོག་གསུམ། །སངས་རྒྱས་
བྱང་སེམས་དཔའ་བོ་རྣལ་འབྱོར་མ། །བསྟན་སྲུང་རྒྱ་
མཚོར་བཅས་ལ་ལེགས་འབུལ་ན། །ཐུགས་རྗེས་བཞེས་
ནས་བྱིན་གྱིས་བརླབ་ཏུ་གསོལ། །ཨི་དཾ་གུ་རུ་རཏྣ་མཎྜ་ལ་
ཀཾ་ནིརྱ་ཏཱ་ཡ་མི། ཞེས་འབུལ། །
གསུམ་པ་གསང་བའི་མཎྜལ་འབུལ་ཚུལ་ནི། སྔར་
ལྟར་ཚོམ་བུ་སོ་བདུན་དང་ཉེར་གསུམ་ཅི་རིགས་བཀོད་་་
དེ། འབུལ་ཚིག་ནི། ཐབས་མཆོག་བདེ་ཆེན་རྡོ་རྗེའི་རོལ་
རྩེད་ཀྱི། །སྟོང་མཆོག་ཤེས་རབ་པད་མར་རོལ་པ་ལས། །
ཟག་མེད་ལྷན་སྐྱེས་དགའ་བའི་རང་བཞིན་གྱིས། །སྣོད་
བཅུད་དཀྱིལ་འཁོར་བཀོད་པ་མཉེས་གྱུར་ཅིག ། ཨི་དཾ་གུ་
རུx ཞེས་འབུལ། །
བཞི་པ་དེ་ཁོ་ན་ཉིད་ཀྱི་མཎྜལ་ནི། སྔར་ལྟར་ཚོམ་བུ་
སོ་བདུན་ནམ་ཉེར་གསུམ་ཅི་རིགས་བཀོད་ནས། འབུལ་
• 125 •

རྒན་ཆོས་འཕེལ་རྣམ་རྒྱལ་གྱིས་མཛད། །
ཚིག་ནི། བདེ་ཆེན་ཀུན་ཏུ་བཟང་པོའི་རྣམ་རོལ་གྱིས། །
ཆུ་སྤྲིན་ཅི་ཡང་འཆར་བའི་སྒྱུ་མ་རྣམས། །གདོད་ནས་
རང་བཞིན་སྟོང་པར་ངེས་རྙེད་ནས། །ཟུང་འཇུག་བླ་
མེད་མཆོད་པས་མཉེས་གྱུར་ཅིག །ཨི་དཾ་གུ་རུ༩ ཞེས་
འབུལ། 
འདི་རྣམས་སོ་སོའི་མཇུག་ཏུ་དོན་ཆེན་པོ་གསུམ་
གྱི་སྒོ་ནས་གསོལ་བ་འདེབས་ན། བླ་མ་དང་དཀོན་མཆོག་
རིན་པོ་ཆེ་རྣམ་པ་གསུམ་ལ་ཕྱག་འཚལ་ཞིང་སྐྱབས་སུ་་་་
མཆིའོ། །ཁྱེད་རྣམས་ཀྱིས་བདག་གི་རྒྱུད་བྱིན་གྱིས་་་
བརླབ་ཏུ་གསོལ། བདག་དང་མ་སེམས་ཅན་ཐམས་ཅད་
བཤེས་གཉེན་ལ་མ་གུས་པ་ནས་བཟུང་སྟེ་སྣང་མཆེད་་་་་
ཐོབ་གསུམ་གྱི་གཉིས་སྣང་ཕྲ་མོའི་བར་གྱི་ཕྱིན་ཅི་ལོག་གི་
བློ་སྣ་མཐའ་དག་མྱུར་དུ་འགག་པར་བྱིན་གྱིས་བརླབ་ཏུ་་
གསོལ། བཤེས་གཉེན་ལ་གུས་པ་ནས་མི་སློབ་པའི་ཟུང་
འཇུག་གི་བར་གྱི་ཕྱིན་ཅི་མ་ལོག་པའི་བློ་སྣ་མཐའ་དག་་་
བདེ་བླག་ཏུ་སྐྱེ་བར་བྱིན་གྱིས་བརླབ་ཏུ་གསོལ། རྐྱེན་
ཕྱི་ནང་གི་བར་གཅོད་ཐམས་ཅད་ཉེ་བར་ཞི་བ་བྱིན་གྱིས་
བརླབ་ཏུ་གསོལ། ཨི་དཾ་གུ་རུ་རཏྣ་མཎྜ་ལ་ཀཾ་ནིརྱ་ཏཱ་ཡ་མི།
• 126 •

སྔོན་འགྲོ་ཁྲིད་ཆེན་བཞི་ལས། མཎྜལ་གྱི་ཁྲིད་བཤད་པ།
ཞེས་འབུལ་བར་བྱའོ། །བསྟན་པའི་བདག་པོ་ཐུབ་དབང་
བཅོམ་ལྡན་འདས། །བསྟན་པའི་བདག་ཉིད་ལུང་རྟོགས་
དམ་ཆོས་གཉིས། །བསྟན་འཛིན་སྐྱེས་བུ་འཕགས་ཚོགས་
དགེ་འདུན་རྣམས། །ཁྲིམས་གཙང་བསླབ་གསུམ་ཉམས་
ལེན་ལེགས་གནས་ཤོག །དེ་ལྟར་ལམ་བཟང་སྟོན་པའི་
བཤེས་གཉེན་དང་། །ཚུལ་བཞིན་སྒྲུབ་པའི་གྲོགས་རྣམས་
ཞབས་བརྟན་ཅིང་། །ཕྱི་དང་ནང་གི་བར་དུ་གཅོད་པའི་
ཚོགས། །ཉེ་བར་ཞི་བར་བྱིན་གྱིས་བརླབ་ཏུ་གསོལ།། །།
ཞེས་འབུལ།
， 127 •

༄༅། །བདེ་བ་ཅན་གྱི་ཞིང་དུ་ཐོགས་པ་མེད་པར་
བགྲོད་པའི་གདམས་ངག་བཟང་སྤྱོད་ཉལ་
སྒོམ་མམ་བསམ་གཏན་ཉལ་སྒོམ་དུ་
གྲགས་པ་ཤིན་ཏུ་བསྡུས་པའི་
ཚུལ་དུ་ཉམས་སུ་ལེན་ཚུལ་
བཞུགས་སོ། །
བླ་མ་མགོན་པོ་འོད་དཔག་མེད་ལ་ཕྱག་འཚལ་ལོ། །
འདིར་བཟང་སྤྱོད་སྨོན་ལམ་ལས། བདག་ནི་འཆི་བའི་དུས་
བྱེད་གྱུར་པ་ན། །སྒྲིབ་པ་ཐམས་ཅད་དག་ནི་ཕྱིར་བསལ་
ཏེ། །མངོན་སུམ་སྣང་བ་མཐའ་ཡས་དེ་མཐོང་ནས། །
བདེ་བ་ཅན་གྱི་ཞིང་དེར་རབ་ཏུ་འགྲོ །དེར་སོང་ནས་ནི་
སྨོན་ལམ་འདི་དག་ཀྱང་། །ཐམས་ཅད་མ་ལུས་མངོན་དུ་
འགྱུར་བར་ཤོག །ཅེས་སོགས་ཀྱི་མན་ངག་བསམ་གཏན་ཉལ་
སྒོམ་མདོར་བསྡུས་སུ་བྱ་བར་འདོད་པས། བདེ་བ་ཅན་གྱི་ཞིང་གི་
བཀོད་པ་མདོ་ཆོག་ལས་བྱུང་བ་ལྟར་གསལ་བཏབ་ནས། མགོན་པོ་
འོད་དཔག་མེད་ལ་གདུང་ཤུགས་དྲག་པོས་གསོལ་བ་བཏབ་སྟེ་སྤྱན་
འདྲེན་པའི་མོས་པ་དང་བཅས། ཕུལ་བྱུང་མཛད་པས་འགྲོ་ལ་
• 128 •

བདེ་ཅན་ཞིང་དུ་བགྲོད་པའི་གདམས་ངག
མི་ཟད་དཔལ་སྟེར་ཞིང༌། །ལན་གཅིག་དྲན་པས་འཆི་
བདག་འཇིགས་པ་རིང་དུ་དོར། །རྟག་ཏུ་བརྩེ་བས་འགྲོ་
ལ་བུ་བཞིན་དགོངས་གྱུར་པ། །ལྷ་མིའི་སྟོན་པ་ཚེ་དཔག་
མེད་ལ་ཕྱག་འཚལ་ལོ། །ཐུབ་པའི་དབང་པོས་ལན་གྲངས་
དུ་མ་རུ། །ལེགས་པར་ཡོངས་སུ་བསྔགས་པའི་( ༢ ན） ཞིང་
གི་མཆོག །བདེ་བ་ཅན་དུ་སྐྱེ་བའི་སྨོན་ལམ་འགའ། །བརྩེ་
བའི་དབང་གིས་ཇི་ལྟར་ནུས་བཞིན་བརྗོད། །བླང་དོར་
གནས་རྣམས་མ་རིག་མཐུག་པོས་བསྒྲིབས། །ཁོང་ཁྲོའི་
མཚོན་གྱིས་མཐོ་རིས་སྲོག་འཕྲོག་ཅིང་། །འདོད་སྲེད་ཞཊ་
པས་འཁོར་བའི་བཙོན་རར་བཅས། །ལས་ཀྱི་ཆུ་བོས་སྲིད་
པའི་རྒྱ་མཚོར་ཁྱེར། །ན་རྒས་སྡུག་བསྔལ་རྦ་རླབས་མང་
པོས་གཡེངས། ། མི་བཟད་འཆི་བདག་ཆུང་སྲིན་ཁར་ཆུད་
པས། །མི་འདོད་སྡུག་བསྔལ་ཁུར་གྱིས་ནོན་གྱུར་པ། །
མགོན་མེད་བདག་གི་ཉམས་ཐག་ང་རོ་ཡི། །ཡིད་ལ་སྨོན་
པ་འགྲུབ་པའི་དབང་པོ་རུ། །ཕོངས་པའི་གཉེན་གཅིག་
འདྲེན་པ་འོད་དཔག་མེད། །སྤྱན་རས་གཟིགས་དབང་
རྒྱལ་སྲས་མཐུ་་ཆེན་ཐོབ། །འཁོར་དང་བཅས་ལ་གུས་
• 129 •

རྒན་ཆོས་འཕེལ་རྣམ་རྒྱལ་གྱིས་མཛད།
པས་གསོལ་འདེབས་ན། །དཔག་མེད་བསྐལ་པར་བདག་
ཅག་རྣམས་ཀྱི་ཕྱིར། །ཐུགས་མཆོག་བསྐྱེད་པའི་དམ་
བཅའ་མ་བསྙེལ་བར། །འདབ་བཟང་གཙོ་བོ་ལྷ་ཡི་ལམ་
ལ་བཞིན། །( ༢ བ） རྫུ་འཕྲུལ་སྟོབས་ཀྱིས་བརྩེ་བས་འདིར་
གཤེགས་ཤིག །ཅེས་སྤྱན་དྲངས་པས་མགོན་པོ་འོད་དཔག་མེད་ཀྱི་
སྐུ་ལས་རང་འདྲ་གཉིས་པ་ཞིག་ཆད་ནས་རང་གི་སྔས་མགོར་བཞུཊ་
པར་མོས་ལ་ཡན་ལག་བདུན་པ་མཎྜལ་དང་བཅས་པ་དང་བཅས་པ་
རྒྱས་པའམ། བསྡུས་ན། ལུས་ངག་ཡིད་གསུམ་གུས་པས་ཕྱག་
འཚལ་ལོ། །དངོས་བཤམས་ཡིད་སྤྲུལ་མཆོད་པ་མ་ལུས་
འབུལ། །ཐོག་མེད་ནས་བསགས་སྡིག་ལྟུང་ཐམས་ཅད་
བཤགས། ། སྐྱེ་འཕགས་དགེ་བ་རྣམས་ལ་རྗེས་ཡི་རང༌། །
འཁོར་བ་མ་སྟོང་བར་དུ་ལེགས་བཞུགས་ནས། །འགྲོ་ལ་
ཆོས་ཀྱི་འཁོར་ལོ་བསྐོར་བ་དང༌། །བདག་གཞན་དགེ་
རྣམས་བྱང་ཆུབ་ཆེན་པོར་བསྔོ། །ས་གཞི་སྤོས་ཀྱི་བྱུགས་
ཤིང་མེ་ཏོག་བཀྲམ། ། རི་རབ་གླིང་བཞི་ཉི་ཟླས་བརྒྱན་པ་
འདི། །བདེ་ཅན་ཞིང་དུ་དམིགས་ཏེ་ཕུལ་བ་ཡིས། །འགྲོ་
ཀུན་༢ ༣ན） བདེ་ཆེན་ཞིང་ལ་སྤྱོད་པར་ཤོག ། ཨི་དཾ་གུ་རུ་
， 130 •

བདེ་ཅན་ཞིང་དུ་བགྲོད་པའི་གདམས་ངག
རཏྣ་མཎྜལ་ཀཾ་ནིརྨ་ཏཱ་ཡ་མི། དེ་ནས། བླ་མ་སྟོན་པ་བཅོམ་
ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་
པ་རྫོགས་པའི་སངས་རྒྱས་མགོན་པོ་འོད་དཔག་མེད་ཏུ་་་
མེད་པ་ལ་ཕྱག་འཚལ་ལོ། །མཆོད་དོ་སྐྱབས་སུ་མཆིའོ། །
ལན་ཉེར་གཅིག་བརྗོད། བླ་མ་འོད་དཔག་མེད་ཀྱི་སྐུ་པང་དུ་མགོ་
བཞག་པར་མོས་ནས་ཉལ་ཏེ་དབུགས་ཕྱིར་འགྲོ་བའི་སྐབས་རང་གི་་
རྣམ་ཤེས་འོད་ཀྱི་ཐིག་ལེ་དཀར་ལ་དམར་བའི་མདངས་ཅན་རྒྱ་སྲན་
ཙམ་གྱི་རྣམ་པར་གསལ་བ་སྙིང་ག་ནས་སྣ་བུག་ཏུ་ཐོན་པ་འོད་་་་་་་
དཔག་མེད་ཀྱི་ཐུགས་ཀར་ཐིམ། དབུགས་ཚུར་རྔུབ་པའི་འོད་དཔག་
མེད་ཀྱི་ཐུགས་ཀ་ནས་རྣམ་ཤེས་འོད་ཀྱི་ཐིག་ལེ་ཕྱིར་བྱུང་སྣ་བུག་་་་
ནས་ཞུགས་ཏེ་སྙིང་གར་སླེབ། དེ་འདྲ་ལན་ཉེར་གཅིག་བྱས་ཏེ་སྙིང་
གར་གནས་པའི་མུས་ལ། ཚེ་གཟུངས་རྒྱས་པའམ་ཚེ་གཟུངས་བསྡུས་
པ་ཨོ་ཨ་མཱ་ར་ཎི་ཛཱི་ཝིནྟ་ཡེ་སྭཱ་ཧཱ། ཞེས་དང་། ཨོཾ་ཨ་མི་ཏཱ་བྷ་
ཧི༔ ཞེས་པ་རྣམས་འདྲེན་ཅིང་མགོན་པོ་འོད་དཔག་མེད་ལ་བདེ་
བ་ཅན་གྱི་ཞིང་དུ་སྐྱེ་བའི་ག སོལ་བ་( ༣ བ) ཤུཊ་དྲག་འདེབས་བཞིན་
དུ་གཉིད་ལོག །སངས་ནངས་པར་ལངས་མ་ཐག་འོད་དཔག་མེད་ལ་
ཕྱག་ལན་གསུམ་འཚལ་ཏེ་རང་ལ་བསྟིམ། ནམ་ཞིག་ཚེ་ཡི་འདུ་
བྱེད་བཏང་བ་ན། །འཁོར་ཚོགས་རྒྱ་མཚོས་བསྐོར་བའི་
འོད་དཔག་མེད། །ཞེས་པ་ནས། མ་དག་ཞིང་གི་འགྲོ་བ་
， 131 •

རྒན་ཆོས་འཕེལ་རྣམ་རྒྱལ་གྱིས་མཛད། །
འདྲེན་གྱུར་ཅིག །རྒྱལ་བའི་དཀྱིལ་འཁོར་བཟང་ཞིང་
དགའ་བ་དེར། །ཞེས་པ་ནས། ལུང་བསྟན་པ་ཡང་བདག་
གི་དེར་ཐོབ་ཤོག །ཅེས་སོགས་བདེ་བ་ཅན་དུ་སྐྱེ་བའི་སྨོན་ལམ་
གདབ། དུས་མཐའ་མར་འཆི་བའི་ཚེ་ན། ཕན་ཚུན་ནོར་རྫས་འགྲོ་
འོང་སོགས་མཚམས་གཅོད་བརྟན་པོར་བྱེད་པ་དང༌། བཤགས་སྡོམ་
ལ་འ བད་པ། དམ་ཚིག་ཉམས་ཆགས་ག སོ་ཞིང་སྦྱང་བ། ཆགས་
ཞེན་དང་བྲལ་བ་སོགས་གནས་ཡིན། སྐབས་འདིར་རྣམ་ཤེས་རེ་རེ་
བཞིན་གསར་དུ་གསལ་འདེབས་བྱེད་པ་ཡིན་ཞིང་། །ཉམས་སུ་ལེན་
ལུགས་སྔར་ལྟར་རྣམ་ཤེས་ཚུར་འོང་བའི་མོས་པ་མི་བྱེད་པར་ཡར་་་་
ཐིམ་པའི་མོས་པ་ཤ་སྟག་དབུགས་མ་ཆད་ཀྱི་བར་དུ་བྱ་བ་ཡིན་ནོ། །
གྲོགས་དམ་ཚིག་གཙང་བ་རྙེད་ན་གསལ་འདེབས་དང་། ངོ་སྤྲོད་
སོགས་གནད་ཟབ་ཤེས་མཚམས་འདིར་ངེས་པར་དགོས་ལ། སྤྱིར་
དུས་རྟག་ཏུ་སྡིག་སྤོང་དགེ་སྒྲུབ་ལ་བརྩོན་པ་ཤིན་ཏུ་གལ་ཆེ། དེ་ལྟར་
འབད་ན་བདེ་བ་ཅན་དུ་ཐོགས་པ་མེད་པར་སྐྱེས་པར་གསུངས་སོ། །
མཎྜལ་གྱི་བཤད་པ་དང་བཟང་སྤྱོད་ཉལ་སྒོམ་གྱི་མཛད་
པ་པོ་རྗེ་བཙུན་ཆོས་འཕེལ་རྣམ་རྒྱལ་མཆོག་ནི། རབ་བྱུང་
བཅུ་དྲུག་པའི་ས་སྦྲུལ་( སྤྱི་ལོ་༡༩ ༢༩） ལོར་ལྷ་སའི་ནུབ་ཕྱོཊ་
སྟོད་ལུང་དུ་འབྲོག་མོ་གྲོང་གི་བསྟན་མ་རྙིང་པ་ཞེས་པའི་
ཁྱིམ་དུ་ཡབ་བཀྲ་ཤིས་རྡོ་རྗེ་དང་ཡུམ་སྐལ་བཟང་སྒྲོལ་མ་
， 132 •

བདེ་ཅན་ཞིང་དུ་བ གྲོད་པའི་གདམས་ངག
གཉིས་ཀྱི་སྲས་སུ་སྐུ་འཁྲུངས། དགུང་ལོ་ལྔའི་ཐོག་འབྲས་
སྤུངས་དགོན་དུ་སྒོ་མང་མཁན་རིན་པོ་ཆེ་རྗེ་བཙུན་ཆོས་་་
འཕེལ་རྒྱལ་པོ་ལས་དགེ་ཚུལ་གྱི་སྡོམ་པ་བཞེས། གདན་
སར་བཞུཊ་པ་ནས་སྒོ་མང་སོག་པོ་དགེ་བཤེས་བློ་བཟང་་
ཡེ་ཤེས་མཆོག་དང༌། གཞུང་པ་རྒན་ཚུལ་ཁྲིམས། རྒན་ཡེ་
ཤེས་རྒྱ་མཚོ། རྒན་དགེ་འདུན་དོན་ལྡན་སོགས་མཁས་
གྲུབ་གཉིས་ལྡན་གྱི་དགེ་བའི་བཤེས་གཉེན་མང་པོའི་་་་་་
ཞབས་ལ་གཏུགས་ཏེ་མདོ་སྔགས་ཀྱི་གཞུང་ལུགས་རྒྱ་མཚོ་
ལྟ་བུ་ལ་སྦྱངས་པ་མཐར་སོན་ཏེ། རབ་བྱུང་བཅུ་བདུན་
པའི་ས་འབྲུག་( སྤྱི་ལོ་༡༩ ༨ ༨） ལོར་ལྷ་ལྡན་སྨོན་ལམ་ཆེན་མོའི་
སྐབས་ལྷ་རམས་པ་ཨང་དང་པོའི་མཚན་གནས་ཐོབ། རྒྱུན་
དུ་སློབ་མའི་ཚོགས་ལ་དཔེ་འཁྲིད་གནང་རྒྱུ་དགོས་གལ་ཆེས་
ཆེར་དགོངས་ནས་དགུང་ལོ་ཉི་ཤུའི་ནང་ནས་བཟུང་སྐུ་ཚེ་་་་
ཧྲིལ་པོ་སློབ་མའི་ཚོགས་གྲངས་ལས་འདས་པ་ལ་སློབ་འཁྲིད་
ཀྱི་རྒྱུན་ཚད་མེད་བསྐྱངས་ཏེ་བསྟན་རྒྱས་འགྲོ་བདེའི་དོན་་་་་
ཆེན་ཁོ་ནས་འདས། མཐར་( སྤྱི་ལོ་༢༠༠༧) ལོའི་བོད་ཟླ་༨ པའི་
ཚེས་༢༡ ཉིན་དགོངས་པ་ཆོས་དབྱིངས་སུ་ཐིམ་ཚུལ་མཛད།
• 133 •

གངས་ཅན་ཁྱད་ནོར་དཔེ་ཚོགས་ཆེན་མོའི་བསྡུ་སྒྲིག་དང་
༄༅། ། 《 
ལས་ཞུགས་མི་སྣའི་མཚན་ཐོ།
བློ་བཟང་བསྟན་འཛིན། དབང་གྲགས། ལྷག་ང༌།
བློ་བཟང་ཆོས་འབྱོར། བློ་བཟང་འཕགས་མཆོག །རྒྱལ་མཚན་བྱམས་ང་།
བསྟན་འཛིན་འཕྲིན་ལས། ཚེ་བརྟན་རྡོ་རྗེ། བློ་བཟང་དམ་ཆོས་
བློ་བཟང་མཁྱེན་རབ། ཕུན་ཚོགས་ཚོགས་གཉིས། བྱམས་པ་རབ་འབྱམས།
ལྷག་པ་ཚེ་རིང་། བློ་བཟང་འཇིགས་མེད། བུ་ཆུང་། འཕྲིན་ལས།
ཡེ་ཤེས། བསྟན་འཛིན་ཤེས་རབ། བསམ་གྲུབ། སྐལ་ལྡན་
བསོད་ནམས་རྡོ་རྗེ། བཀྲ་ཤིས་ རྡོ་རྗེ་མཚོ། ཚེ་རིང་ཆོས་སྒྲོན།
ལྷ་སྐྱིད། བསོད་ནམས་དབྱངས་ཅན། ལྷག་པ་སྒྲོལ་མ། བཀྲ་གཡང་།
བྱམས་པ་ཆོས་སྒྲོན། སྐལ་བཟང་ལྷ་མོ། བདེ་སྐྱིད་སྒྲོལ་དཀར།
སྒྲོལ་མ་ལྷ་འཛོམས། ཚེ་དབང་སྐལ་བཟང༌། ཚེ་དབང་གཡུ་སྒྲོན།

དགའ་ལྡན་ལྷ་བརྒྱ་དང་ཐུན་དྲུག་གི་ཁྲིད་སོགས།
བསྡུ་སྒྲིག་པ། སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས་བསྒྲིགས།
དེབ་ཚད། 850 x 1168 1\32
དཔར་ཤོག 4.5
པར་འདེབས་ཚན་པ། ལྷ་ས་མིང་ཤིན་པར་འདེབས་ཚད་ཡོད་ཀུང་སི།
པར་གཞི། 2016 ལོའི་ཟླ་5 པར་པར་བཏབ།
པར་གྲངས། 2000
ནང་ཁུལ་དཔེ་རྟགས། zNCzzpzxCZZD2016-2016--NBZLNB740H-40H
དཔེ་སྐྲུན་ཚན་པ། བོད་རང་སྐྱོང་ལྗོངས་དཔེ་མཛོད་ཁང་།

གངས་ཅན་ཁྱད་ནོར་དཔེ་ཚོགས།
པོད་ཕྲེང་བཞི་བརྒྱ་དོན་བརྒྱད།
ཆུ #B # FI] g : ZXCZZD-2016- NBZL-40H

